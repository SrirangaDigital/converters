க்ஷிப்தம் (நிலைகொள்ளாமை), மூடம் (சோம்பிக்கிடத்தல்), விக்ஷிப்தம் (அலைபாயும் ஆனால் எப்போதாவது நிலைபெறும் தன்மை), ஏகாக்ரம்  (ஒருநிலைப்பாடு) , நிருத்தம் (ஒடுக்கப்பட்ட தன்மை)  என்பன சித்த-பூமிகள் ஆகும். விக்ஷிப்த நிலையில் எப்போதாவது நிகழும் ஸமாதியானது யோகம் எனப்படுவதில்லை. மாறாக, ஏகாக்ர நிலையில் - உண்மைப்பொருளை ஒளிர்விக்கும், கஷ்டங்களைக் குறைக்கும், கர்மத்தினால் இறுகிய தளைகளை இளக்கி எண்ணங்களற்ற நிலையை நோக்கி மனதினை இட்டுச்செல்லும் மனதின் தன்மை தான் ஸம்பிரஜ்ஞாத-யோகம் எனப்படும். 
