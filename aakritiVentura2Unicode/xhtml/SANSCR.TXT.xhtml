<?xml version="1.0"?>
<html>
  <div/>
  <div>॥ನಮೋ ನಮಃ ಸದ್ಗುರುಪಾದುಕಾಭ್ಯಾಮ್॥</div>
  <div>
    <strong>ಶಾಂಕರ ಸಂವತ್ಸರ</strong>
  </div>
  <div>
    <strong>( ದಿನಕ್ಕೊಂದು ಶ್ರೀಶಂಕರರ ಉಪದೇಶಾಮೃತ )</strong>
  </div>
  <div>
    <strong>ಪ್ರವಚನಕಾರರು ಮತ್ತು ಲೇಖಕರು<br/>ಅದ್ವೈತ ವೇದಾಂತವಾರಿಧಿ, ಮಹಾಮಹೋಪಾಧ್ಯಾಯ ವಿದ್ವಾನ್</strong>
    <br/>
    <strong>ಡಾ॥ ಕೆ. ಜಿ. ಸುಬ್ರಾಯಶರ್ಮಾ,</strong>
    <strong>ಎಂ. ಎ., ಡಿ.ಲಿಟ್.</strong>
  </div>
  <div>ಪ್ರಕಾಶಕರು<br/>ಅಧ್ಯಾತ್ಮಪ್ರಕಾಶಕಾರ್ಯಾಲಯ ಪಬ್ಲಿಕ್ ಛಾರಿಟಬಲ್ ಟ್ರಸ್ಟ್ ರಿ.<br/>ಹೊಳೆನರಸೀಪುರ-<strong><span class="en">573211</span></strong><br/>೨೦೧೬</div>
  <div/>
  <div><p>ಲೇಖಕರನ್ನು ಕುರಿತು</p><p>ಲೇಖಕರಾದ “ಮಹಾಮಹೋಪಾಧ್ಯಾಯ” ವಿದ್ವಾನ್ ಕೆ. ಜಿ. ಸುಬ್ರಾಯಶರ್ಮಾರವರು <strong><span class="en">1959</span></strong> ರಿಂದ ಇಂದಿನವರೆಗೂ ವೇದಾಂತಗಳ ಅಧ್ಯಯನ ಅಧ್ಯಾಪನಗಳಲ್ಲಿಯೇ ಸಂಪೂರ್ಣವಾಗಿ ನಿರತರಾಗಿ ಅನ್ವರ್ಥ ‘<strong>‘ಸುವರ್ಣವೇದಾಂತಿರತ್ನ</strong>”ವಾಗಿರುತ್ತಾರೆ.</p><p><strong><span class="en">1959</span></strong> ರಿಂದ <strong><span class="en">1975</span></strong>ರವರೆಗೂ ಅಂತೇವಾಸಿಗಳಾಗಿ ತಮ್ಮ ಸದ್ಗುರುಗಳ ಅಖಂಡಸೇವೆಯನ್ನು ಮಾಡಿ ವಿದ್ವಾನ್ ಶರ್ಮಾಜಿಯವರು ಸದ್ಗುರುಗಳ ಸಂಪೂರ್ಣ ಕೃಪಾನುಗ್ರಹಕ್ಕೆ ಪಾತ್ರರಾಗಿರುತ್ತಾರೆ. ಶ್ರೀಶ್ರೀಗಳವರಿಗೆ “<strong>ಆಪ್ತಕಾರ್ಯದರ್ಶಿ</strong>”ಗಳಾಗಿ, ಬೆಂಗಳೂರು ಶಾಖಾ ಕಾರ್ಯಾಲಯದ “<strong>ಗೌರವ ಕಾರ್ಯದರ್ಶಿ</strong>”ಗಳಾಗಿ ಹಾಗೂ “<strong>ಪಂಡಿತ”</strong>ರಾಗಿ ಶ್ರೀಶರ್ಮರು <strong><span class="en">47</span></strong> ವರ್ಷಗಳ ಕಾಲ ಸದ್ಗುರುಗಳ ಸೇವೆಯನ್ನು ಶ್ರದ್ಧಾಭಕ್ತಿಯಿಂದ ಮಾಡಿರುತ್ತಾರೆ.</p>“ಶಾಂಕರ ಸಂವತ್ಸರ” ಗ್ರಂಥದ ಲೇಖಕರಾದ ಶ್ರೀಶರ್ಮರು ವಾಚಕರಿಗೆ ಶ್ರೀಶಂಕರಾಚಾರ್ಯರ ಪ್ರಸ್ಥಾನತ್ರಯಭಾಷ್ಯಗಳಲ್ಲಿನ <strong><span class="en">366</span></strong> ದಿವ್ಯಮಂಗಳ ಉಪದೇಶಾಮೃತವನ್ನು ಪರಿಚಯಿಸುವ ಮೂಲಕ ವಿದ್ವಾಂಸರ ಹಾಗೂ ಅಭಿಮಾನಿಗಳ ಮೆಚ್ಚುಗೆಗೆ ಪಾತ್ರರಾಗಿರುತ್ತಾರೆ ಎಂಬುದರಲ್ಲಿ ಸಂಶಯವಿಲ್ಲ .</div>
</html>
