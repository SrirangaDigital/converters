<?xml version="1.0"?>
<html>
  <div>
    <p>ಶಾಂಕರಸಂವತ್ಸರ</p>
  </div>
  <div>
    <p>( ದಿನಕ್ಕೊಂದು ಶ್ರೀಶಂಕರರ ಉಪದೇಶಾಮೃತ )</p>
  </div>
  <div><strong>ಪ್ರವಚನಕಾರರು ಮತ್ತು ಲೇಖಕರು</strong><br/>ಅಧ್ಯಾತ್ಮವಿದ್ಯಾಪ್ರವೀಣ, ವೇದವಿದ್ಯಾಭೂಷಣ, ಅದ್ವೈತಜ್ಞಾನಸಿಂಧು, ವಿದ್ಯಾವಿಧಿನಿಧಿ,<br/>ವೇದಶ್ರೀ, ವೇದಾಂತವಾರಿಧಿ, ವೇದಾಂತಭಾಸ್ಕರ, ವೇದಾಂತಸರಸ್ವತಿ, ವೇದಾಂತಕೇಸರಿ,<br/>ವೇದಾಂತ ಸಾರ್ವಭೌಮ, ವೇದಾಂತಕಾಮಧೇನು, ವೇದಾಂತರಾಜಹಂಸ, ವಿವೇಕ ಭಾಸ್ಕರ,<br/>ಶಾಸ್ತ್ರನಿಧಿ, ಅದ್ವೈತವೇದಾಂತಕೇಸರಿ, ಅದ್ವೈತಜ್ಞಾನತೇಜ, ವೇದಾಂತಸಾಗರ, ವೇದಾಂತರತ್ನ,<br/>ಶಾಸ್ತ್ರವಿದ್ಯಾನಿಧಿ, ವೇದಾಂತಚಿಂತಾಮಣಿ, ಅದ್ವೈತಸಾರತಿಲಕ, ವೇದಾಂತಪ್ರಭಾಕರ,<br/>ಅದ್ವೈತ ವೇದಾಂತವಾರಿಧಿ, ಅದ್ವೈತವೇದಾಂತಚೂಡಾಮಣಿ, ಅದ್ವೈತವೇದತಿಲಕ,<br/>ಅದ್ವೈತ ವೇದಾಂತವಿಚಕ್ಷಣ, ವೇದಾಂತಸಾರತಿಲಕ, ವೇದಾಗಮವಿದ್ಯಾಸಾಗರ,<br/>ಸುವರ್ಣಕರ್ನಾಟಕ ಕನ್ನಡಿಗ, ಭುವಿ ವೇದಾಂತೈಕಶ್ರೇಷ್ಠರತ್ನ, ರಾಷ್ಟ್ರರತ್ನ ,<br/>ಸುವರ್ಣಕರ್ನಾಟಕ ಸುವರ್ಣವೇದಾಂತಿ, ವೇದಾಂತರತ್ನಾಕರ, ಸ್ವರ್ಣಭೂಷಣ,<br/>ವೇದಾಂತಗಂಗಾಧರ, ಅದ್ವೈತವೇದಾಂತವಾಚಸ್ಪತಿ, ಅದ್ವೈತವೇದಾಂತಶಿಖಾಮಣಿ,<br/>ಗೋವಿಂದಲಕ್ಷ್ಮೀಪುರಸ್ಕಾರ, ಬಸವನಗುಡಿರತ್ನ, ಶ್ರೀ ಶ್ರೀ ಸದ್ಗುರುಹೃದಯಭಾಸ್ಕರ,<br/>ಅದ್ವೈತವೇದಾಂತ ಸವ್ಯಸಾಚಿ, ಸದ್ಗುರು ಸೇವಾ ಧುರೀಣ, ಪರಿಪೂರ್ಣ ಮಹನೀಯ ೨೦೧೨,<br/>ಮಂತ್ರಾಲಯದ ಶ್ರೀಶ್ರೀಸುಶಮೀಂದ್ರತೀರ್ಥಸ್ವಾಮೀಜಿ “ರಾಷಿ್ಟ್ರ©ಯ ಜ್ಞಾನ ಪುರಸ್ಕಾರ”,<br/>ಅದ್ವೈತ ವೇದಾಂತ ಪ್ರತಿಭಾ ಪ್ರಕಾಶಃ, ಜಿಜ್ಞಾಸುಕಾಮಧೇನು, ಮುಮುಕ್ಷುಮೋಕ್ಷಧೇನು,<br/>ಉಪನಿಷದ್ ರತ್ನಾಕರ, ಶ್ರೀ ಸಿದ್ಧಾರೂಢ ಸದ್ಭಾವನಾ ಪ್ರಶಸ್ತಿ , ವೇದಾಂತ ಪ್ರವಚನ ಚತುರ,<br/>ವೇದಾಂತ ಪರುಷಮಣಿ, ಶಾಂಕರಾದ್ವೈತವೇದಾಂತಾಚಾರ್ಯ, ಅದ್ವೈತವೇದಾಂತಸಾರಥಿ,<br/><strong>ಸುವರ್ಣ ಕರ್ಣಾಟಕ </strong>“<strong>ರಾಜ್ಯೋತ್ಸವ ಪ್ರಶಸ್ತಿ</strong>”—<strong>೨೦೦೫</strong>, ಮತ್ತು<br/>“<strong>ಸುವರ್ಣ ಕರ್ನಾಟಕ ಸಾಹಿತ್ಯ ಪ್ರಶಸ್ತಿ</strong>”<strong> </strong>ಪುರಸ್ಕೃತ<br/><strong>ವೇದಾಂತಚಕ್ರವರ್ತಿ, ಮಹಾಮಹೋಪಾಧ್ಯಾಯವೇ.</strong>ಬ್ರ.ಶ್ರೀ ವಿದ್ವಾನ್</div>
  <div>ಡಾ॥ ಕೆ. ಜಿ. ಸುಬ್ರಾಯಶರ್ಮಾ, ಎಂ. ಎ., ಡಿ.ಲಿಟ್.<br/>( ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಸ್ವಾಮಿಗಳ ಅಂತೇವಾಸಿ ಸಾಕ್ಷಾತ್ಶಿಷ್ಯರು )</div>
  <div>ಪ್ರಕಾಶಕರು<br/><strong>ಅಧ್ಯಾತ್ಮಪ್ರಕಾಶಕಾರ್ಯಾಲಯ ಪಬ್ಲಿಕ್ ಛಾರಿಟಬಲ್ ಟ್ರಸ್ಟ್ ರಿ.</strong><br/>ಹೊಳೆನರಸೀಪುರ-೫೭೩೨೧೧<br/><strong>ಜನವರಿ ೨೦೧೬</strong></div>
  <div>
    <strong>ಶಾಂಕರಸಂವತ್ಸರ</strong>
  </div>
  <div><strong>್ಫ್ಢಆಆಊ್ತಆ್ಪಆ್ಫಆ್ದ್ಭಆ್ಬ್ಫಆ್ಪಆ</strong><br/>(್ಟಔnಒಚ್ಚ್ಈnಕ್ಜ್್ಫಟಔ್ಫಘ್ಒnಚ್ಒಟಒಟಒ ಎರ್ಒಕ್ಓಟಿಘ್ಒಒಜಟಜ್ಠ್ಒ) ಔn್ತಒnnಒಕ್ಒ<br/>್ಸತ್್ಭಓಕ್ಒnಠ್ಒ್ಞಘ್ಒಚ್ಟಒಡ್ಒಟಠ್ಘ್ಔ,್ದಒಘ್ಒಒಜಒಘ್ಈರ್ಒಒಕ್ಘ್ತ್ಒಒತ್ಒ,್ಭಔಕ್ಢ್ಒn<br/><strong>್ಟಟ.್ತ.್ಡ.್ಫಎ್ಝ್ಪಆಐಆ್ಫ್ಢಆ್ಪ್ದಆ,್ದ.ಆ.,್ಟ.್ಥಔಠ್ಠ್.</strong><br/>್ಖ ೧೨೭, “್ಫಓಓಠ್ಘ್ಒ್ಕ್ಧೃಟಓಓಠ್ಘ್ಔ”,್ಝಒಛ್ಒಙಔ ಊಒಗ್ಒಟ,<br/>ಉ್ಞಉ್ಞಉ್ಝಒnಚ್್ಞಟಈಟಿಟಿ್ಪಈಒಕ್, ಎಠ್ಠ್ಒಟಒಘ್ಒಛ್ಛ್ಔ್ದಒಔn್ಪಈಒಕ್<br/><strong>್ಧ. ಏ.್ಫಜ್ಸಟಒಘ್ಜಒnತ್ಒರ್ಜ್ಟಒ,್ಝಓnಗ್ಒಛ್ಜ್ಟಜ್ಕೃ೫೬೦೦೬೧<br/>್ಧಘ್: ೦೮೦್ಕೃ೨೬೩೯೬೭೮೬;್ದಈ್ಸಔಛ್ಓ: ೯೮೮೬೨೮೧೬೨೨</strong><br/>ಓ್ಕೃಜಒಔಛ್: ಚ್ಗ್ಟಿಟಿಘ್ಒಟಜಒ್ಜಗ್ಜಒಔಛ್.್ಹಈಜ</div>
  <div>್ಧಜ್ಸಛ್ಔಟಿಘ್ಓಕ್್ಸತ್<br/>ಆಕ್ಘ್ತ್ಒಠ್ಜಒರ್ಟಒಚ್ಒಟಿಘ್ಒಚ್ಒಟತ್ಒಛ್ಒತ್ಒ್ಧಜ್ಸಛ್ಔ್ಹ್ಞಘ್ಒಟಔಠ್ಒ್ಸಛ್ಓ್ಬಟಜ್ಟಿಠ್್ಪಓಗ್ಕ್.<br/>್ಢಈಛ್ಓnಒಟಒಟಿಔರ್ಜ್ಟ್ಕೃ೫೭೩೨೧೧.</div>
  <div>್ಧಒಗ್ಓಟಿ: ಣಛ್ಡ್ಔಔಔ್ಚ೩೬೮=೪೧೬; <strong>್ಧಟಔ್ಹಓ:್ಪಟಿ. ೨೫೦/್ಕೃ</strong>; <strong>ಬೆಲೆ:ರೂ.೨೫೦/್ಕೃ</strong></div>
  <div>ಹ್ ಆಛ್ಛ್್ಪಔಗ್ಘ್ಠ್ಟಿ್ಪಓಟಿಓಟಡ್ಓಕ್್ಸತ್ ಠ್ಘ್ಓ್ಧಜ್ಸಛ್ಔಟಿಘ್ಓಟ</div>
  <div><span class="en">Ý</span> ಇದರ ಹಕ್ಕುಗಳೆಲ್ಲವೂ ಅಧ್ಯಾತ್ಮಪ್ರಕಾಶಕಾರ್ಯಾಲಯಕ್ಕೆ ಸೇರಿವೆ.</div>
  <div>್ಠಈಟ್ಞಈರ್ಔಓಟಿ ಒnಕ್ ಈಠ್ಘ್ಓಟ್ಝಈಈಚ್ಟಿ್ಧಛ್ಓಒಟಿಓ್ಞಈnಠ್ಒ್ಹಠ್<br/><strong>್ಭಓಕ್ಒnಠ್ಒ್ತಓಟಿಒಟಔ,್ದಒಘ್ಒಒಜಒಘ್ಈರ್ಒಒಕ್ಘ್ತ್ಒಒತ್ಒ,್ಭಔಕ್ಢ್ಒn</strong><br/><strong>್ಟಟ.್ತ.್ಡ.್ಫಎ್ಝ್ಪಆಐಆ್ಫ್ಢಆ್ಪ್ದಆ,್ದ.ಆ.,್ಟ.್ಥಔಠ್ಠ್.</strong><br/>್ಖ ೧೨೭, “್ಫಓಓಠ್ಘ್ಒ್ಕ್ಧೃಟಓಓಠ್ಘ್ಔ”,್ಝಒಛ್ಒಙಔ ಊಒಗ್ಒಟ,<br/>ಉ್ಞಉ್ಞಉ್ಝಒnಚ್್ಞಟಈಟಿಟಿ್ಪಕ್., ಎಠ್ಠ್ಒಟಒಘ್ಒಛ್ಛ್ಔ್ದಒಔn್ಪಕ್.<br/>್ಧ. ಏ.್ಫಜ್ಸಟಒಘ್ಜಒnತ್ಒರ್ಜ್ಟಒ,್ಝಓnಗ್ಒಛ್ಜ್ಟಜ್ಕೃ೫೬೦೦೬೧<br/><strong>್ಧಘ್: ೦೮೦್ಕೃ೨೬೩೯೬೭೮೬;್ದಈ್ಸಔಛ್ಓ: ೯೮೮೬೨೮೧೬೨೨<br/></strong>ಓ್ಕೃಜಒಔಛ್: ಚ್ಗ್ಟಿಟಿಘ್ಒಟಜಒ್ಜಗ್ಜಒಔಛ್.್ಹಈಜ</div>
  <div>
    <p>ಮೊದಲನೆಯ ಮುದ್ರಣ : ಅಕ್ಟೋಬರ್ ೨೦೦೧; ೩೦೦೦ ಪ್ರತಿಗಳು<br/>ಎರಡನೆಯ ಮುದ್ರಣ : ಡಿಸೆಂಬರ್ ೨೦೦೧; ೨೦೦೦ ಪ್ರತಿಗಳು<br/>ಮೂರನೆಯ ಮುದ್ರಣ : ಜನವರಿ ೨೦೧೬; ೧೦೦೦ ಪ್ರತಿಗಳು</p>
  </div>
  <div><strong/>ಮುದ್ರಕರು :<br/>ಬಿ. ಎನ್. ನಟರಾಜ್<br/>ಶ್ರೀ ನಿತ್ಯಾನಂದ ಪ್ರಿಂಟರ್ಸ್<br/><span class="en">46, 4</span> ನೇ ಅಡ್ಡರಸ್ತೆ , ಅಶೋಕನಗರ<br/>ಬೆಂಗಳೂರು-೫೬೦೦೫೦.್ಘ ೨೨೪೨೬೦೨೭</div>
  <div><p>ಪ್ರಸ್ತಾವನೆ<br/><strong>( ಪ್ರಥಮ ಮುದ್ರಣಕ್ಕೆ )</strong>ಇಂದಿನ ವೈಜ್ಞಾನಿಕಯುಗದಲ್ಲಿ ಹಣಕ್ಕಾಗಲೀ, ಭೋಗಸಾಮಗ್ರಿಗಳಿಗಾಗಲೀ ಏನೇನೂ ಕೊರತೆಯಿಲ್ಲ. ದಿಲ್ಲಿಯಿಂದ ಹಳ್ಳಿಯವರೆಗೂ, ಮಹಾನಗರಗಳಿಂದ ಸಣ್ಣಹೋಬಳಿವರೆಗೂ ಎಲ್ಲಿಗೆ ಹೋದರೂ ದೂರದರ್ಶನ, ದೂರವಾಣಿ, ಸ್ಕೂಟರ್, ಕಾರ್, ರೆಫ್ರಿಜಿರೇಟರ್, ಟೇಪ್ ರೆಕಾರ್ಡರ್, ವಿ.ಸಿ.ಆರ್.—ಮುಂತಾದ ಭೋಗಸಾಮಗ್ರಿಗಳು ಮನೆಮನೆಗಳಲ್ಲಿ ಕಂಗೊಳಿಸುತ್ತಿವೆ.</p><p>ವೇದಾಂತದಿಂದ ನಮಗೆ ಈಗ ಪುಣ್ಯವೂ ಇಲ್ಲ , ಪುರುಷಾರ್ಥವೂ ಇಲ್ಲ. ಹಿಂದಿನ ಕಾಲದಲ್ಲಿ, ಎಂದರೆ, ಯಾವ ವಿಶೇಷಭೋಗವಸ್ತುಗಳೂ ಇಲ್ಲದಿದ್ದಾಗ ಈ ವೇದಾಂತವು ಕಾಲಹರಣಕ್ಕಾಗಿ ಬೇಕಾಗಿದ್ದಿರಬಹುದು. ಆದರೆ ಈಗ ಕಂಪ್ಯೂಟರ್ ಯುಗ, ಸ್ಫೂಟ್ನಿಕ್ ಯುಗ, ವೈಜ್ಞಾನಿಕಯುಗ; ಈ ಯುಗದಲ್ಲಿ ನಿಮ್ಮ ವೇದಾಂತದಿಂದ ನಮಗೆ ಮೂರು ಕಾಸೂ ಪ್ರಯೋಜನವಿಲ್ಲ—ಎಂದು ಮುಂತಾಗಿ, ವಿಚಾರವಾದಿಗಳೆಂದು ತಮ್ಮನ್ನು ಕರೆದುಕೊಳ್ಳುವ ಕೆಲವರು ಧೀರರು ವಾದಮಾಡುತ್ತಾರೆ.</p><p>ಈ ವಾದಗಳಿಗೆಲ್ಲ ವೇದಾಂತಿಗಳ ಉತ್ತರವೇನೆಂದರೆ, “ಸರಿ, ಸಂತೋಷ; ಈ ವಿಷಯಭೋಗದಿಂದ ಇಂದು ಯಾರಿಗಾದರೂ ನಿಜ ವಾದ ಸುಖ, ತೃಪ್ತಿ , ಶಾಂತಿಗಳು ದೊರಕಿವೆಯೇ?” ಎಂಬ ಮರುಪ್ರಶ್ನೆ. ಆ ಮರುಪ್ರಶ್ನೆಗೆ ಅವರ ಉತ್ತರ, ‘ಸುಖಶಾಂತಿ ತೃಪ್ತಿನೆಮ್ಮದಿಗಳು ಮಾತ್ರ ಇಂದು ಎಲ್ಲಿಯೂ ಯಾರಿಗೂ ಕಾಣುತ್ತಿಲ್ಲ’ ಎಂದು. ಹಾಗಾದರೆ ನಿಜವಾದ ಶಾಂತಿಸುಖಗಳು ಹೇಗೆ, ಎಲ್ಲಿ ದೊರಕುತ್ತವೆ? ಎಂದರೆ ಆತ್ಮಜ್ಞಾನದಿಂದ; ಆತ್ಮಜ್ಞಾನದಿಂದಲೇ ಸುಖ, ಆತ್ಮಜ್ಞಾನದಿಂದಲೇ ಶಾಂತಿ.</p><p>ಸರಿ, ಆತ್ಮಜ್ಞಾನದಿಂದಾದರೂ ಸುಖವು ಹೇಗೆ ಸಿಗುತ್ತದೆ? ಆರೋಗ್ಯ, ಐಶ್ವರ್ಯ, ಅಧಿಕಾರ, ಕೀರ್ತಿಗಳಿಂದ ಸುಖವು ಸಿಕ್ಕುತ್ತದೆ; ಆತ್ಮಜ್ಞಾನವುಂಟಾದರೆ ಈ ಸಂಪತ್ತುಗಳು ನಮಗೆ ದೊರಕುತ್ತವೆಯೆ? ಎಂದರೆ, ಹಾಗಲ್ಲ. ಸುಖಶಾಂತಿಗಳು ಹೊರಗಿನ ಭೋಗ್ಯವಸ್ತುಗಳಿಂದ ಉಂಟಾಗುವ ಫಲವೇ ಅಲ್ಲ ; ಮತ್ತೇನೆಂದರೆ, ಸುಖವೆಂಬುದು ನಮ್ಮೊಳಗೇ ಸಹಜವಾಗಿರುವ ಸ್ವರೂಪ!</p><p>ಸರಿ, ಅರ್ಥವಾಯಿತು, ತುಂಬಾ ಸಂತೋಷ; ಹಾಗಾದರೆ ಇಂಥ ಆತ್ಮಜ್ಞಾನವನ್ನು ಎಲ್ಲರೂ ಹೊಂದಬಹುದೇ? ಈಗಿನ ಕಾಲದಲ್ಲಿ ನಮ್ಮಂಥವರಿಗೆ ಆತ್ಮಜ್ಞಾನವು ಸಾಧ್ಯವೇ? ಎಂದರೆ ಖಂಡಿತಾ ಸಾಧ್ಯ. ಹಾಗಾದರೆ ನಾವೇನು ಮಾಡಬೇಕು? ಎಂದರೆ ವೇದಾಂತಗಳನ್ನು ಸದ್ಗುರುಗಳಿಂದ ಅಧ್ಯಯನಮಾಡಬೇಕು. ಸರಿ, ಈಗಿನ ಕಾಲದಲ್ಲಿ ಅಂಥ ಸದ್ಗುರುಗಳು ಸಿಕ್ಕುವುದೇ ಕಷ್ಟವಾಗಿದೆಯಲ್ಲ! ನಮಗೆ ವೇದಾಂತಗಳನ್ನು ಅಧ್ಯಯನಮಾಡಿ ಸ್ವತಃ ಅರ್ಥಮಾಡಿಕೊಳ್ಳುವಷ್ಟು ಸಾಮರ್ಥ್ಯವೂ ಇಲ್ಲವಲ್ಲ! ನಾವೇನು ಮಾಡಬೇಕು? ಎಂದರೆ, ಇದೋ ಇಲ್ಲಿದೆ, ಅದಕ್ಕೆ ಉತ್ತರ; ಅದೇ ‘<strong>ಶಾಂಕರ ಸಂವತ್ಸರ</strong>’.</p><p>ಶ್ರೀಶಂಕರರು ನಮ್ಮಂಥ ಮುಮುಕ್ಷುಸಾಧಕರುಗಳನ್ನು ಲಕ್ಷ್ಯದಲ್ಲಿಟ್ಟುಕೊಂಡು ತಮ್ಮ ‘<strong>ಪ್ರಸ್ಥಾನತ್ರಯಭಾಷ್ಯ</strong>’ಗಳಲ್ಲಿ ಆಣಿಮುತ್ತುಗಳಂಥ ದಿವ್ಯಮಂಗಳ ಪವಿತ್ರಸಂದೇಶಗಳನ್ನು ಅನುಗ್ರಹಿಸಿರುತ್ತಾರೆ. ಅಂಥ, ಉಪದೇಶವಾಕ್ಯಗಳನ್ನು ಆರಿಸಿ ಈ ‘<strong>ಶಾಂಕರ ಸಂವತ್ಸರ</strong>’ ಗ್ರಂಥದಲ್ಲಿ ಸಂಗ್ರಹಿಸಲಾಗಿರುತ್ತದೆ. ಈ ಗ್ರಂಥದಲ್ಲಿ ಸಾಮಾನ್ಯಲೌಕಿಕರಿಗೂ ಅರ್ಥವಾಗುವಂತೆ ಶ್ರೀಶಂಕರಾಚಾರ್ಯರ ಭಾಷ್ಯವಾಕ್ಯಗಳನ್ನೇ ಉದಾಹರಿಸಿ ‘ಮುನ್ನೂರ ಅರವತ್ತಾರು’ ಪವಿತ್ರ ಸಂದೇಶಗಳನ್ನು ಸರಳವಾದ ಭಾಷೆಯಲ್ಲಿ ತಿಳಿಸಲಾಗಿರುತ್ತದೆ.</p><p>ಈ ಗ್ರಂಥವನ್ನು ಅಚ್ಚುಕಟ್ಟಾಗಿ ಹಾಗೂ ಸರ್ವಾಂಗಸುಂದರವಾಗಿ ಪ್ರೀತಿಯಿಂದ ಮುದ್ರಣಮಾಡಿಕೊಟ್ಟಿರುವ ಶ್ರೀ ನಿತ್ಯಾನಂದ ಪ್ರಿಂಟರ್ಸ್ ನ ಮಾಲಿಕರಾದ, ಆತ್ಮೀಯ ಸನ್ಮಿತ್ರರೂ ಸ್ವತಃ ಅಧ್ಯಾತ್ಮಸಾಧಕರೂ ಸದ್ಗುರುಭಕ್ತರೂ ಆಗಿರುವ ಶ್ರೀ ಬಿ. ಎನ್. ನಟರಾಜ್ ರವರಿಗೂ ಮತ್ತು ಶ್ರೀಗುರುದತ್ ಪ್ರಿಂಟರ್ಸ್ ನ ಆತ್ಮೀಯ ಸನ್ಮಿತ್ರರಾದ ಶ್ರೀ ಕುಮಾರ್ ಮತ್ತು ಶ್ರೀ ಸತ್ಯನಾರಾಯಣರವರಿಗೂ ನನ್ನ ಕೃತಜ್ಞತೆಗಳನ್ನು ಈ ಮೂಲಕ ಸಮರ್ಪಿಸುತ್ತಿದ್ದೇನೆ.</p>ನನ್ನ ಆರಾಧ್ಯದೇವತೆಯಾಗಿರುವ ಪರಮಪೂಜ್ಯ ಸದ್ಗುರುವರೇಣ್ಯರಾದ ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಸ್ವಾಮಿಗಳವರ ಪವಿತ್ರಪಾದಾರವಿಂದಂಗಳಲ್ಲಿ ಈ ಕೃತಿರತ್ನವನ್ನು ಸಮರ್ಪಿಸಿ ನಾನು ಧನ್ಯನಾಗುತ್ತೇನೆ.</div>
  <div>ತಾರೀಖು: ೧೦್ಕೃ೧೦್ಕೃ೨೦೦೧ <strong>ಕೆ. ಜಿ. ಸುಬ್ರಾಯಶರ್ಮಾ</strong></div>
  <div>
    <p>ಪ್ರಕಾಶಕರ ನುಡಿ</p>
  </div>
  <div>
    <p> ಅಧ್ಯಾತ್ಮಪ್ರಕಾಶಕಾರ್ಯಾಲಯವೆಂಬ ಧಾರ್ಮಿಕಸಂಸ್ಥೆಯ ಸಂಸ್ಥಾಪಕರಾದ ಪರಮಪೂಜ್ಯ ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಮಹಾಸ್ವಾಮಿಗಳವರು, ಜಗದ್ಗುರು ಶಂಕರಭಗವತ್ಪಾದಾಚಾರ್ಯರವರ <strong>ಪ್ರಸ್ಥಾನತ್ರಯ ಭಾಷ್ಯಗ್ರಂಥ</strong>ಗಳನ್ನೂ ಹಾಗೂ ಕೆಲವು ಪ್ರಕರಣಗ್ರಂಥಗಳನ್ನೂ ಸಂಸ್ಕೃತ ದಿಂದ ಕನ್ನಡಕ್ಕೆ ಭಾಷಾಂತರಿಸಿ ಕನ್ನಡ ಮುಮುಕ್ಷುಗಳಿಗೆ ಅಗಾಧವಾದ ಅನುಗ್ರಹವನ್ನು ಮಾಡಿ, <strong>ಕನ್ನಡ ಶಂಕರ</strong>ರೆಂದೇ ಪ್ರಸಿದ್ಧರಾಗಿರುತ್ತಾರೆ. ಶ್ರೀಶ್ರೀಗಳವರು ಈ ಸಂಸ್ಥೆಯ ಮೂಲಕ ನೂರಾರು ಗ್ರಂಥಗಳನ್ನು ಹೊರತಂದಿರುತ್ತಾರೆ. ಸಕಲ ಮಾನವರಿಗೂ ಆಧ್ಯಾತ್ಮಿಕ ವಿದ್ಯೆಯಲ್ಲಿ ಅಭಿರುಚಿಯನ್ನುಂಟುಮಾಡುವುದೇ ಈ ಸಂಸ್ಥೆಯ ಮುಖ್ಯವಾದ ಉದ್ದೇಶವು.</p>
    <p>ಪ್ರಕೃತ, ಈ ಬೆಂಗಳೂರು ಶಾಖಾಕಾರ್ಯಾಲಯದಲ್ಲಿ ಸುಮಾರು ಮೂವತ್ತುವರ್ಷಗಳಿಂದಲೂ ಪಂಡಿತರಾಗಿ ಸೇವೆಮಾಡುತ್ತಿರುವ ವೇ॥ ಬ್ರ॥ ಶ್ರೀ ಕೆ. ಜಿ. ಸುಬ್ರಾಯಶರ್ಮರು ಶ್ರೀಶ್ರೀಗಳವರ ಸಾಕ್ಷಾತ್ ಶಿಷ್ಯರಾಗಿ, ಅವರ ಅಂತೇವಾಸಿಗಳಾಗಿ, ಸದ್ಗುರುಸೇವೆಯನ್ನು ಮಾಡುತ್ತಾ, ಅವರಿಂದಲೇ ಹದಿನಾರು ವರ್ಷಗಳ ವರೆಗೆ (೧೯೫೯-೧೯೭೫) ವೇದಾಂತಾಭ್ಯಾಸವನ್ನು ಮಾಡಿರುತ್ತಾರೆ. ಶ್ರೀಶ್ರೀಗಳವರ ಅಪ್ಪಣೆಯಂತೆ ಹಾಗೂ ಅವರ ಮಾರ್ಗದರ್ಶನದಂತೆ ಈ ಬೆಂಗಳೂರಿನ ಶಾಖಾಕಾರ್ಯಾಲಯದಲ್ಲಿ ಪ್ರತಿದಿನವೂ ವೇದಾಂತಭಾಷ್ಯ ಪಾಠಪ್ರವಚನಗಳನ್ನು ಇಂದಿಗೂ ಶ್ರೀಶರ್ಮರು ಗುರುಭಕ್ತಿಯಿಂದ ನಡೆಸುತ್ತಾ ಬಂದಿರುತ್ತಾರೆ. ಇವರ ಈ ವೇದಾಂತಚಿಂತನಮಂಥನಗಳ ಫಲವಾಗಿ ಈ ‘<strong>ಶಾಂಕರ ಸಂವತ್ಸರ</strong>’ ಗ್ರಂಥವು ಪ್ರಪ್ರಥಮವಾಗಿ ಶ್ರೀಶರ್ಮರ ಲೇಖನಿಯಿಂದ ಇದೀಗ ಹೊರಬಂದಿರುತ್ತದೆ.</p>
  </div>
  <div>
    <p> ಶ್ರೀ ಕೆ. ಜಿ. ಸುಬ್ರಾಯಶರ್ಮರು ತಮ್ಮ ಸದ್ಗುರುಗಳಿಗೆ ಭಕ್ತಿಪೂರ್ವಕವಾದ ಕಾಣಿಕೆಯಾಗಿ ಈ ‘<strong>ಶಾಂಕರ ಸಂವತ್ಸರ</strong>’ ಗ್ರಂಥದ ಪೂರ್ಣ ಹಕ್ಕನ್ನು ಶ್ರೀಶ್ರೀಗಳವರ ಅಧ್ಯಾತ್ಮಪ್ರಕಾಶಕಾರ್ಯಾಲಯಕ್ಕೇ ಸಮರ್ಪಿಸಿರುತ್ತಾರೆ. ಇದಕ್ಕಾಗಿ ಕಾರ್ಯಾಲಯವು ಲೇಖಕರಿಗೆ ಕೃತಜ್ಞತೆಗಳನ್ನು ಸಲ್ಲಿಸುತ್ತದೆ.</p>
  </div>
  <div>ಬೆಂಗಳೂರು-೫೬೦೦೨೮ <strong>ಡಿ. ಗಣಪತಿ ಶಾಸ್ತ್ರಿ</strong>, ಅಧ್ಯಕ್ಷರು<br/>ದಿನಾಂಕ: ೧೦್ಕೃ೧೦್ಕೃ೨೦೦೧ ಅಧ್ಯಾತ್ಮಪ್ರಕಾಶಶಾಖಾಕಾರ್ಯಾಲಯ</div>
  <div><p>ಲೇಖಕನ ಬಿನ್ನಹ</p><p>ಪೂಜ್ಯ ಭಗವತ್ಪಾದ ಶ್ರೀಶಂಕರಾಚಾರ್ಯರು, ಪವಿತ್ರಳಾದ ಭಾರತಾಂಬೆಯು ಕಂಡ ಸಹಸ್ರಾರು ಮಹಾತ್ಮರಲ್ಲಿ ಒಬ್ಬರು. ಸಾಕ್ಷಾತ್ ಪರಶಿವನ ಅವತಾರವೆಂದೇ ನಾವುಗಳು ಶ್ರೀಶಂಕರರನ್ನು ಗೌರವಿಸುತ್ತೇವೆ. ‘ಅನ್ವರ್ಥ ಸದ್ಗುರು’ಗಳಾದ ಶ್ರೀಶಂಕರರು ಸಕಲ ವೇದವೇದಾಂಗ ವೇದಾಂತಗಳಲ್ಲಿ ಪಾರಂಗತರು ಮಾತ್ರವಲ್ಲದೆ ಬ್ರಹ್ಮನಿಷ್ಠರೂ ಜೀವನ್ಮುಕ್ತರೂ ಆಗಿದ್ದರೆಂಬುದರಲ್ಲಿ ಸ್ವಲ್ಪವೂ ಸಂಶಯವಿಲ್ಲ. ಭಗವತ್ಪಾದಾಚಾರ್ಯರ ಜೀವನ, ಸಾಧನ, ತಪಸ್ಸೆಂದರೆ ಅವರ ಕೃತಿರತ್ನಗಳೇ. ತಮ್ಮ “<strong>ಪ್ರಸ್ಥಾನತ್ರಯಭಾಷ್ಯ</strong>”ರೂಪದಿಂದ ಭಗವಾನ್ ಶ್ರೀಶಂಕರರು ಮುಮುಕ್ಷುಗಳ ಪಾಲಿಗೆ ಈಗಲೂ ಜೀವಂತರಾಗಿದ್ದಾರೆಂದರೆ ತಪ್ಪಾಗದು.</p><p>ಕ್ರಿಸ್ತ ಶಕ ಎಂಟನೆಯ ಶತಮಾನದಲ್ಲಿ ಶ್ರೀಶಂಕರರ ಅವತಾರವಾಯಿತು. ಆಗ ಭಗವಾನ್ ಶಂಕರರು ಸಂಸ್ಕೃತಭಾಷೆಯಲ್ಲಿ ತಮ್ಮ ಭಾಷ್ಯಗಳನ್ನು ರಚಿಸಿದ್ದರು. ಈ ಭಾಷ್ಯಗಳು ಮುಮುಕ್ಷುಗಳಿಗೆ ಇಂದಿಗೂ ‘ಕಾಮಧೇನು’ವಿನಂತೆ <strong>ಅಮೃತ</strong>ದಂತೆ ಇವೆ. ಸಂಸ್ಕೃತಭಾಷೆಯನ್ನು ಅರಿಯದ, ಆದರೆ ಮುಮುಕ್ಷುಗಳಾದ ಸಾಧಕರಿಗೆ ಈ ಭಾಷ್ಯಗ್ರಂಥಗಳ ಸಂಪೂರ್ಣ ಪ್ರಯೋಜನವು ದೊರೆಯದಂತಾಗಿತ್ತು! ಕರ್ನಾಟಕದ ಕನ್ನಡಮುಮುಕ್ಷುಗಳಿಗೆ ಈ ‘ಶಾಂಕರಪ್ರಸ್ಥಾನತ್ರಯ’ ಭಾಷ್ಯಗಳ ರುಚಿಯನ್ನು ತೋರಿಸುವುದಕ್ಕಾಗಿ ಪರಮಪೂಜ್ಯ <strong>ಶ್ರೀಶ್ರೀಸಚ್ಚಿದಾನಂದೇಂದ್ರಸರಸ್ವತೀಸ್ವಾಮಿಗಳವರು</strong> ಸುಂದರವಾದ ಕನ್ನಡ ಭಾಷೆಗೆ ಶ್ರೀಶಂಕರರ ಭಾಷ್ಯಗಳನ್ನೆಲ್ಲ ಅನುವಾದಮಾಡಿರುತ್ತಾರೆ. ಅಧ್ಯಾತ್ಮಪ್ರಕಾಶಕಾರ್ಯಾಲಯವೆಂಬ ಆಧ್ಯಾತ್ಮಿಕ ಸಂಸ್ಥೆಯನ್ನು ಸ್ಥಾಪಿಸಿ ಇದರ ಮೂಲಕ ಶ್ರೀಶಂಕರರ ಸಂಸ್ಕೃತ ಗ್ರಂಥಗಳನ್ನೆಲ್ಲ ಕನ್ನಡಭಾಷೆಗೆ ಭಾಷಾಂತರಿಸಿರುವ ಶ್ರೀಶ್ರೀಗಳವರು <strong>ಕನ್ನಡ ಶಂಕರ</strong> ರೆಂದೇ ಪ್ರಸಿದ್ಧರಾಗಿದ್ದಾರೆ. ಎರಡು ಶತಮಾನಗಳನ್ನು ಕಂಡಿರುವ ಮಹಾಸ್ವಾಮಿಗಳವರು (೧೮೮೦-೧೯೭೫) ಇಡೀ ತಮ್ಮ ಜೀವನವನ್ನು ವೇದಾಂತಚಿಂತನೆಯಲ್ಲಿಯೇ ಕಳೆದ ‘<strong>ಅಪರ ಶಂಕರ</strong>’ರೆಂದರೆ ಉತ್ಪ್ರೇಕ್ಷೆಯಾಗಲಾರದು. ಇವರು, ನಾವುಗಳು ಕಂಡ ‘ಶಂಕರರು’.</p><p>ನನ್ನ ಹಿಂದಿನ ಸುಕೃತವಿಶೇಷದಿಂದಲೋ, ನನ್ನ ಪೂಜ್ಯ ಮಾತಾಪಿತೃಗಳ ಆಶೀರ್ವಾದದಿಂದಲೋ, ಅಥವಾ ಈಶ್ವರಾನುಗ್ರಹದಿಂದಲೋ, ನನಗೆ ನನ್ನ ಹನ್ನೊಂದನೇ ವಯಸ್ಸಿನಲ್ಲಿಯೇ ಇಂಥ ಸದ್ಗುರುಗಳು ಲಭ್ಯವಾದರು! ೧೯೫೯ ರಿಂದ ೧೯೭೫ರವರೆಗೂ ಶ್ರೀಶ್ರೀಮಹಾಸ್ವಾಮಿಗಳವರ ಜೊತೆಯಲ್ಲಿಯೇ ನಿಕಟವಾಗಿದ್ದು, ‘<strong>ಅಂತೇವಾಸಿ</strong>’ಯಾಗಿದ್ದು, ಸದ್ಗುರುಸೇವೆಯನ್ನು ಮಾಡುತ್ತಾ, ಅವರಿಂದಲೇ ನೇರಾಗಿ ವೇದಾಂತಶಾಂಕರಭಾಷ್ಯಗ್ರಂಥಗಳನ್ನು ಅಧ್ಯಯನಮಾಡುವ ಅಭೂತಪೂರ್ವವಾದ ಸುವರ್ಣಾವಕಾಶವು ನನಗೆ ದೊರಕಿತು. ಸುಮಾರು ೧೯೬೫ ರಿಂದಲೂ ವೇದಾಂತಭಾಷ್ಯ ಪ್ರವಚನಗಳು, ಪಾಠಗಳು, ವೇದಾಂತಚಿಂತನೆಗಳೂ ಅವ್ಯಾಹತವಾಗಿ ನನ್ನ ಜೀವನದಲ್ಲಿ ನಡೆಯುತ್ತಿವೆ. ಇದೆಲ್ಲವೂ ಸದ್ಗುರುಕೃಪಾಶೀರ್ವಾದದ ಫಲವೆಂದೇ ನಾನು ಮನಸಾರೆ ಭಾವಿಸಿರುತ್ತೇನೆ.</p>ಈಗ್ಗೆ ಸುಮಾರು ನಲವತ್ತೊಂದು ವರ್ಷಗಳಿಂದಲೂ (೧೯೫೯-೨೦೦೧) ‘ಶಾಂಕರಭಾಷ್ಯಾಮೃತಸಾಗರ’ದಲ್ಲಿ ಮುಳುಗಿ ತೇಲಾಡುತ್ತಿರುವ ನನಗೆ ಶಾಂಕರಭಾಷ್ಯ ಪಂಕ್ತಿಗಳು ರಕ್ತಗತವಾಗಿವೆಯೆಂದರೂ ತಪ್ಪಾಗದು. ಅಮೃತದಂತಿರುವ ಈ ಭಾಷ್ಯವಾಕ್ಯಗಳ ರುಚಿಯನ್ನು ಉಂಡಿರುವ ನಾನು, ಆ ರುಚಿಯನ್ನು ಮುಮುಕ್ಷು ಸಾಧಕರಿಗೆ ತೋರಿಸಿ, ಅವರೂ ಆ ಆನಂದವನ್ನು ಆಸ್ವಾದಿಸುವಂತಾಗಲಿ ಎಂಬ ಉದ್ದೇಶದಿಂದ ಈ “<strong>ಶಾಂಕರ ಸಂವತ್ಸರ</strong>” ಗ್ರಂಥವನ್ನು ಬರೆದಿದ್ದೇನೆ. ದಿನಕ್ಕೆ ಒಂದರಂತೆ ಮುನ್ನೂರ ಅರವತ್ತಾರು ‘ಶಾಂಕರಭಾಷ್ಯವಾಕ್ಯ’ಗಳನ್ನು ಉದಾಹರಿಸಿ, ಅವುಗಳಿಗೆಲ್ಲ ವಿಶೇಷ ‘ತಲೆಬರಹ’ಗಳನ್ನು ಕೊಟ್ಟು ಒಂದೊಂದೇ ಪುಟದಲ್ಲಿ ಸಂಕ್ಷೇಪವಾಗಿ ವಿವರಣೆಗಳನ್ನು ಇಲ್ಲಿ ಕೊಡಲಾಗಿದೆ. ಈ ಗ್ರಂಥವನ್ನು ಪ್ರತಿದಿನವೂ ಅಧ್ಯಯನಮಾಡುವುದರಿಂದ ಅಂಥವರಿಗೆ ಖಂಡಿತವಾಗಿ ಶಾಂಕರಭಾಷ್ಯಗಳನ್ನು ಪೂರ್ಣವಾಗಿ ಅಧ್ಯಯನಮಾಡಿ ತಾವು ಧನ್ಯರಾಗಬೇಕೆಂಬ ಬಯಕೆಯು ಉಂಟಾಗುವುದರಲ್ಲಿ ಸಂಶಯವಿಲ್ಲ. ಇದು ಸಾರ್ಥಕವಾದರೆ ನನ್ನ ಈ ಸೇವೆಯು ಸಫಲವಾದಂತೆ. ಈ ಗ್ರಂಥದ ಪೂರ್ಣ ಹಕ್ಕನ್ನು ಅಧ್ಯಾತ್ಮಪ್ರಕಾಶಕಾರ್ಯಾಲಯ ಸಂಸ್ಥೆಗೆ ಸಮರ್ಪಿಸಿ ಈ ಗ್ರಂಥವನ್ನು ಸದ್ಗುರುಪಾದಾರವಿಂದಗಳಿಗೆ ಸಮರ್ಪಿಸಿ ಧನ್ಯನಾಗುತ್ತೇನೆ.</div>
  <div>ದಿನಾಂಕ: ೧೦್ಕೃ೧೦್ಕೃ೨೦೦೧ ಕೆ. ಜಿ. ಸುಬ್ರಾಯಶರ್ಮಾ</div>
  <div/>
  <div>ಪ್ರಕಾಶಕರ ನಿವೇದನೆ<br/><strong>( ಎರಡನೆಯ ಮುದ್ರಣಕ್ಕೆ)</strong><p>ಅಧ್ಯಾತ್ಮ ಪುಸ್ತಕ ಪ್ರಪಂಚದಲ್ಲೇ ಅತಿಶಯವಾದ, ಪವಾಡ ಸದೃಶವಾದ, ಬಹುಶಃ ಸಾಟಿಯಿಲ್ಲದಂತಹ ದಾಖಲೆಯನ್ನು “<strong>ಶಾಂಕರ ಸಂವತ್ಸರ</strong>” ಗ್ರಂಥವು ನಿರ್ಮಿಸಿರುತ್ತದೆ. ಅಚ್ಚಾದ ೩೦೦೦ ಪ್ರತಿಗಳೂ, ಬಿಡುಗಡೆಯಾದ ಮೂರೇ ವಾರಗಳಲ್ಲಿ ಪೂರಾ ಖರ್ಚಾಗಿಬಿಟ್ಟಿರುವದು ಅತ್ಯಂತ ವಿಸ್ಮಯಕಾರಿಯಾಗಿದೆ! ಇದು ಗ್ರಂಥದ ಹೆಚ್ಚಳ, ಅಸಾಧಾರಣ ಗುಣ, ಗ್ರಂಥಕರ್ತರ ಜನಪ್ರಿಯತೆ, ಅವರ ಮೇಲಿನ ಅಭಿಮಾನ ಹೇಗೋ ಹಾಗೆಯೇ ಅವರ ವ್ಯವಹಾರ ಚಾತುರ್ಯ ಇದೆಲ್ಲದರ ಸೂಚಕವಾಗಿದೆ. ಲೇಖಕರಾದ ಪಂಡಿತ ವೇ॥ ಬ್ರ॥ ಶ್ರೀ ಕೆ. ಜಿ. ಸುಬ್ರಾಯಶರ್ಮರಿಗೆ ಕಾರ್ಯಕಾರಿಸಮಿತಿಯು ಹೃತ್ಪೂರ್ವಕವಾದ ಅಭಿನಂದನೆಗಳನ್ನರ್ಪಿಸುತ್ತದೆ. ಎಲ್ಲಕ್ಕಿಂತ ಮಿಗಿಲಾದುದು ಓದುಗರಾದ ಅಭಿಮಾನಿ ಮಹಾಜನಗಳ ಪ್ರೋತ್ಸಾಹ; ಇವರಿಗೆ ನಮ್ಮ ವಿಶ್ವಾಸಪೂರ್ವಕ ನಮಸ್ಕಾರಗಳು.</p></div>
  <div>“<strong>ಶಾಂಕರ ಸಂವತ್ಸರ</strong>” ಗ್ರಂಥಕ್ಕೆ ಮಹಾಜನಗಳಿಂದ ಬೇಡಿಕೆಯು ಬರುತ್ತಲೇ ಇರುವದನ್ನು ಗಮನಿಸಿ ಈಗ ಈ ಎರಡನೆಯ ಮುದ್ರಣವನ್ನು ತರಲಾಗಿರುತ್ತದೆ. ಇದರಲ್ಲಿ ೪೦೦ ಪುಟಗಳ ಜೊತೆಗೆ ೧೬ ಪುಟಗಳ ಹೆಚ್ಚಳವೂ ಇದೆ. ಆದರೂ ಗ್ರಂಥದ ಬೆಲೆ ಮಾತ್ರ ಮೊದಲಿನಂತೆಯೇ ೨೫೦ ರೂ. ಗಳನ್ನೇ ಇಟ್ಟಿರುತ್ತದೆ. ಶ್ರೀಶಂಕರರ ಅಭಿಮಾನಿಗಳು ಇದನ್ನು ಕೊಂಡುಕೊಂಡು ಅಧ್ಯಯನಮಾಡುತ್ತಾರೆಂದು ಆಶಿಸುತ್ತೇವೆ.</div>
  <div>ದಿನಾಂಕ: ೨೬್ಕೃ೧೨್ಕೃ೨೦೦೧ ಡಿ. ಗಣಪತಿಶಾಸ್ತ್ರಿ </div>
  <div>್ಙ್ಙ್ಙ್ಙ್ಙ</div>
  <div>ಲೇಖಕನ ಬಿನ್ನಪ<br/><strong>( ತೃತೀಯ ಮುದ್ರಣಕ್ಕೆ)</strong>ಸದ್ಗುರುಪ್ರೇರಣೆಯಂತೆ ಇದೀಗ ಮೂರನೆಯ ಮುದ್ರಣವನ್ನು ಮಾಡಲಾಗಿದೆ. ಅಧ್ಯಾತ್ಮಪ್ರಕಾಶಕಾರ್ಯಾಲಯ ಪಬ್ಲಿಕ್ ಛಾರಿಟಬಲ್ ಟ್ರಸ್ಟ್ ರಿ. ಹೊಳೆನರಸೀಪುರ—ಇವರು ಇದರ ತೃತೀಯ ಮುದ್ರಣಕ್ಕೆ ಅನುಮತಿಯನ್ನು ಕೊಟ್ಟಿರುತ್ತಾರೆ. ಇವರಿಗೆ ನನ್ನ ಕೃತಜ್ಞತೆಗಳು.</div>
  <div>ಶ್ರೀ ‘ಮನ್ಮಥ’ ನಾಮ ಸಂವತ್ಸರದ <strong>ಡಾ॥ ಕೆ. ಜಿ. ಸುಬ್ರಾಯಶರ್ಮಾ<br/></strong>ಮಾರ್ಗಶಿರ ಶುದ್ಧ ಪೂರ್ಣಿಮಾ ಉತ್ತರಹಳ್ಳಿ, ಬೆಂಗಳೂರ್ಕುೃ೫೬೦೦೬೧<br/>ತಾರೀಖು: <span class="en">25-12-2015	& 26396786,</span> <span class="en">9886281622</span></div>
  <div><p><strong/></p><strong>‘ ಹದಿನಾಲ್ಕು ಉಪನಿಷತ್ತು’ಗಳು</strong> ಯಾವುವು?<p><strong>೧. ಈಶಾವಾಸ್ಯೋಪನಿಷತ್ತು</strong>: ಶುಕ್ಲಯಜುರ್ವೇದ ಸಂಹಿತೆಯ, ೪೦ನೇ ಅಧ್ಯಾಯ. ಇದಕ್ಕೆ ‘ಸಂಹಿತೋಪನಿಷತ್ತು’, ‘ಈಶೋಪನಿಷತ್ತು’ ಎಂದೂ ಹೆಸರುಗಳುಂಟು. ಕೇವಲ ಹದಿನೆಂಟು ಮಂತ್ರಗಳ ಉಪನಿಷತ್ತು. ಆತ್ಮನ ಸ್ವರೂಪವನ್ನು ಸರಳವಾಗಿ ಈ ಉಪನಿಷತ್ತು ತಿಳಿಸುತ್ತದೆ.</p><p><strong>೨. ಕೇನೋಪನಿಷತ್ತು</strong>: ಸಾಮವೇದದ ತಲವಕಾರ ಶಾಖೆಯ ಬ್ರಾಹ್ಮಣಭಾಗದ ೯ನೆಯ ಅಧ್ಯಾಯ. ಇದಕ್ಕೆ ‘ತಲವಕಾರೋಪನಿಷತ್ತು’ —ಎಂದೂ ಹೆಸರುಂಟು. ಇದರಲ್ಲಿ ನಾಲ್ಕು ಖಂಡಗಳಿದ್ದು ಒಟ್ಟು ೩೫ ಮಂತ್ರಗಳಿರುತ್ತವೆ. ಇದಕ್ಕೆ ಶ್ರೀಶಂಕರರು ‘ಪದಭಾಷ್ಯ’ ಮತ್ತು ‘ವಾಕ್ಯಭಾಷ್ಯ’ಗಳನ್ನು ಬರೆದಿರುತ್ತಾರೆ. ಇಂದ್ರಿಯಮನೋಬುದ್ಧಿಗಳಿಗಿಂತ ಒಳಗಿರುವ ಪ್ರತ್ಯಗಾತ್ಮನ ಸ್ವರೂಪವನ್ನು ಇದು ಉಪದೇಶಿಸುತ್ತದೆ.</p><p><strong>೩. ಕಾಠಕೋಪನಿಷತ್ತು</strong>: ಕೃಷ್ಣಯಜುರ್ವೇದದ ಕಾಠಕಾರಣ್ಯಕ ಭಾಗಕ್ಕೆ ಸೇರಿರುತ್ತದೆ. ನಚಿಕೇತನ ಪ್ರಶ್ನೆ, ಯಮಧರ್ಮರಾಜನ ಉತ್ತರದ ಮೂಲಕ ಕರ್ಮ, ಉಪಾಸನೆ, ಜ್ಞಾನದ ಸ್ವರೂಪವನ್ನು ತಿಳಿಸುತ್ತದೆ. ವೈರಾಗ್ಯದ ಸ್ವರೂಪವನ್ನೂ ಆತ್ಮಜ್ಞಾನದ ಮಹಿಮೆಯನ್ನೂ ತಿಳಿಸಿದೆ. ಒಟ್ಟು ೩ ಅಧ್ಯಾಯಗಳು, ೬ ವಲ್ಲಿಗಳು, ೧೨೦ ಮಂತ್ರಗಳಿರುತ್ತವೆ.</p><p><strong>೪. ಪ್ರಶ್ನೋಪನಿಷತ್ತು</strong>: ಅಥರ್ವವೇದದ ಬ್ರಾಹ್ಮಣ ಭಾಗಕ್ಕೆ ಸೇರಿದೆ. ಇದಕ್ಕೆ ‘ಷಟ್ ಪ್ರಶ್ನೋಪನಿಷತ್’ ಎಂದೂ ಹೆಸರು. ಪಿಪ್ಪಲಾದನೆಂಬ ಆಚಾರ್ಯನ ಸಮೀಪಕ್ಕೆ ಆರು ಜನ ಜಿಜ್ಞಾಸುಗಳು ಬರುತ್ತಾರೆ. ಸೃಷ್ಟಿವಿಚಾರ, ಪ್ರಾಣೋಪಾಸನೆ, ಓಂಕಾರೋಪಾಸನೆ, ಅಕ್ಷರಸ್ವರೂಪವನ್ನು ತಿಳಿಸಿದೆ. ಇದರಲ್ಲಿ ಆರು ‘ಪ್ರಶ್ನೆ’ಗಳೂ, ಅರವತ್ತೇಳು ಮಂತ್ರಗಳೂ ಇರುತ್ತವೆ. ಹದಿನಾರು ಕಲೆಗಳ ಸ್ವರೂಪವನ್ನೂ ಷೋಡಶಕಲಾತೀತನಾದ ಆತ್ಮನ ಸ್ವರೂಪವನ್ನೂ ತಿಳಿಯಾಗಿ ಇಲ್ಲಿ ತಿಳಿಸಲಾಗಿರುತ್ತದೆ.</p><p><strong>೫. ಮುಂಡಕೋಪನಿಷತ್ತು</strong>: ಅಥರ್ವವೇದದ ಸಂಹಿತಾ ಭಾಗಕ್ಕೆ ಸೇರಿದೆ. ಇದರಲ್ಲಿ ಪರಬ್ರಹ್ಮದ ಸ್ವರೂಪವನ್ನು ತಿಳಿಸಿದೆ. ಶೌನಕನೆಂಬ ಜಿಜ್ಞಾಸುವಿನ ಪ್ರಶ್ನೆಗೆ ಅಂಗಿರಸ್ಸೆಂಬ ಆಚಾರ್ಯನು ಕೊಟ್ಟಿರುವ ಉತ್ತರವೇ ಈ ಮುಂಡಕೋಪನಿಷತ್ತು. ಬ್ರಹ್ಮತತ್ತ್ವವನ್ನು ಅಕ್ಷರ, ಪುರುಷ, ಸತ್ಯ, ಭೂತಯೋನಿ—ಮುಂತಾದ ಶಬ್ದಗಳಿಂದ ಕರೆದಿದೆ. ಇಲ್ಲಿ ಅಪರವಿದ್ಯೆಯ ವೈಶಾಲ್ಯವನ್ನು ತಿಳಿಸಿ ಪರವಿದ್ಯೆಯ ಮಹತ್ತ್ವವನ್ನು ಉಪದೇಶಿಸಿರುತ್ತದೆ. ಇದರಲ್ಲಿ ೩ ಮುಂಡಕಗಳೂ ೬ ಖಂಡಗಳೂ ಹಾಗೂ ೬೫ ಮಂತ್ರಗಳಿವೆ.</p><p><strong>೬. ಮಾಂಡೂಕ್ಯೋಪನಿಷತ್ತು</strong>: ಅಥರ್ವವೇದಕ್ಕೆ ಸೇರಿದೆ. ಕೇವಲ ೧೨ ಮಂತ್ರಗಳಿವೆ. ಅತಿ ಚಿಕ್ಕದಾಗಿದ್ದರೂ ಆತ್ಮಸ್ವರೂಪವನ್ನು ಉಪದೇಶಿಸುವ ವೈಖರಿಯಿಂದ ಇದು ಮಹತ್ತ್ವಪೂರ್ಣ. ಇದನ್ನು ಶ್ರೀಶಂಕರರು ‘ಸರ್ವವೇದಾಂತಾರ್ಥಸಾರಸಂಗ್ರಹ’ವೆಂದು ಬಣ್ಣಿಸಿದ್ದಾರೆ. ‘<strong>ಮಾಂಡೂಕ್ಯಂ</strong> <strong>ಏಕಮೇವಾಲಂ ಮುಮುಕ್ಷೂಣಾಂ ವಿಮುಕ್ತಯೇ</strong>’ ಎನ್ನುವ ಸೂಕ್ತಿಯು ಈ ಉಪನಿಷತ್ತಿನ ಮಹತ್ತ್ವವನ್ನು ತಿಳಿಸುತ್ತದೆ. “<strong>ಅಯಮಾತ್ಮಾ ಬ್ರಹ್ಮ</strong>” —ಎಂಬ ಮಹಾವಾಕ್ಯವು ಈ ಉಪನಿಷತ್ತಿನಲ್ಲಿ ಬರುತ್ತದೆ.</p><p>ಶ್ರೀಗೌಡಪಾದರು ಇದರ ಮೇಲೆ ವಾಖ್ಯಾನರೂಪವಾಗಿ ಕಾರಿಕೆಗಳನ್ನು ರಚಿಸಿದ್ದಾರೆ. ‘<strong>ಆಗಮ</strong>’ಪ್ರಕರಣದಲ್ಲಿ ೨೯ ಕಾರಿಕೆಗಳು, ‘<strong>ವೈತಥ್ಯ</strong>’ ಪ್ರಕರಣದಲ್ಲಿ ೩೮, ‘<strong>ಅದ್ವೈತ</strong>’ ಪ್ರಕರಣದಲ್ಲಿ ೪೮, ಮತ್ತು ಕೊನೆಯ ‘<strong>ಅಲಾತಶಾಂತಿ</strong>’ ಪ್ರಕರಣದಲ್ಲಿ ೧೦೦ ಕಾರಿಕೆಗಳು—(ಒಟ್ಟು ಇನ್ನೂರ ಹದಿನೈದು) ಇರುತ್ತವೆ. ಓಂಕಾರದ ಮೂಲಕ ಪರಬ್ರಹ್ಮಸ್ವರೂಪವನ್ನು ಶ್ರೀಗೌಡಪಾದಾಚಾರ್ಯರು ಉಪದೇಶಿಸಿರುತ್ತಾರೆ.</p><p><strong>೭. ತೈತ್ತಿರೀಯೋಪನಿಷತ್ತು</strong>: ಕೃಷ್ಣಯಜುರ್ವೇದದ ತೈತ್ತಿರೀಯ ಆರಣ್ಯಕಕ್ಕೆ ಸೇರಿದೆ. ೭, ೮, ೯ನೆಯ ಪ್ರಪಾಠಕ. ಮೊದಲನೆಯ ಮೂರು ಪ್ರಪಾಠಕಗಳಿಗೆ ‘ಶೀಕ್ಷಾವಲ್ಲೀ’, ‘ಬ್ರಹ್ಮಾನಂದವಲ್ಲೀ’ ಮತ್ತು ‘ಭೃಗುವಲ್ಲೀ’ —ಎಂದು ಹೆಸರುಗಳಿವೆ. ಸಂಹಿತೋಪಾಸನೆ, ಮಂತ್ರಜಪ, ಕರ್ಮಗಳು, ಓಂಕಾರೋಪಾಸನೆಗಳನ್ನು ತಿಳಿಸಿ ಸತ್ಯಜ್ಞಾನಾನಂತಸ್ವರೂಪವಾಗಿರುವ ಪರಬ್ರಹ್ಮವನ್ನು ಇದರಲ್ಲಿ ತಿಳಿಸಿದೆ. ಪಂಚಕೋಶಾತೀತನಾದ ಆತ್ಮನ ಸ್ವರೂಪವನ್ನು ಉಪದೇಶಿಸಿದೆ. ಭೃಗು-ವರುಣರ ಸಂವಾದರೂಪವಾಗಿದೆ ‘ಭೃಗುವಲ್ಲಿ”. ಶೀಕ್ಷಾವಲ್ಲಿಯಲ್ಲಿ ೧೧ ಅನುವಾಕಗಳೂ, ಬ್ರಹ್ಮಾನಂದವಲ್ಲಿಯಲ್ಲಿ ೯ ಅನುವಾಕಗಳೂ, ಭೃಗುವಲ್ಲಿಯಲ್ಲಿ ೧೦ ಅನುವಾಕಗಳಿವೆ.</p><p><strong>೮. ಐತರೇಯೋಪನಿಷತ್ತು</strong>: nುಗ್ವೇದದ ಐತರೇಯ ಬ್ರಾಹ್ಮಣಕ್ಕೆ ಸೇರಿದೆ. ಜಗತ್ತಿನ ಸೃಷ್ಟಿವಿಚಾರ, ದೇವತಾಸೃಷ್ಟಿವಿಚಾರವು ಇಲ್ಲಿದೆ. ಆತ್ಮನ ಸ್ವರೂಪವನ್ನು ಉಪದೇಶಿಸಿದೆ. ವಾಮದೇವಮಹರ್ಷಿಗೆ ಗರ್ಭದಲ್ಲಿರುವಾಗಲೇ ಉಂಟಾದ ಆತ್ಮಜ್ಞಾನದ ಸ್ವರೂಪವನ್ನು ತಿಳಿಸಿರುತ್ತದೆ. ಇಂದ್ರಿಯ ಸಂವಾದದ ಮೂಲಕ ಪ್ರಾಣದ ಮಹಿಮೆಯನ್ನು ಇದರಲ್ಲಿ ತಿಳಿಸಿದೆ. <strong>‘ಪ್ರಜ್ಞಾನಂ ಬ್ರಹ್ಮ</strong>’—ಎಂಬ ಮಹಾವಾಕ್ಯವು ಈ ಉಪನಿಷತ್ತಿನಲ್ಲಿರುತ್ತದೆ. ಇದರಲ್ಲಿ ಒಟ್ಟು ೩ ಅಧ್ಯಾಯಗಳೂ ೩೩ ಮಂತ್ರಗಳೂ ಇವೆ.</p><p><strong>೯. ಛಾಂದೋಗ್ಯೋಪನಿಷತ್ತು</strong>: ಇದು ಸಾಮವೇದದ ‘<strong>ಕೌಥುಮ</strong>’ ಶಾಖೆಗೆ ಸೇರಿದ ತಾಂಡ್ಯಬ್ರಾಹ್ಮಣದ ಭಾಗ. ಎಂಟು ಅಧ್ಯಾಯಗಳನ್ನುಳ್ಳ ಈ ಉಪನಿಷತ್ತಿನಲ್ಲಿ ವಿಶೇಷವಾಗಿ ಮೊದಲಿನ ಐದು ಅಧ್ಯಾಯಗಳಲ್ಲಿ ಉಪಾಸನೆಗಳನ್ನೇ ಹೆಚ್ಚಾಗಿ ತಿಳಿಸಲಾಗಿರುತ್ತದೆ. ಉದ್ಗೀಥೋಪಾಸನೆಯನ್ನು ವಿವರವಾಗಿ ತಿಳಿಸಲಾಗಿದೆ.</p><p>ಆರು ಹಾಗೂ ಏಳನೆಯ ಅಧ್ಯಾಯಗಳಲ್ಲಿ ವಿಶೇಷವಾಗಿ ಪರಬ್ರಹ್ಮದ ವಿಚಾರವನ್ನು ಉಪದೇಶಿಸಿರುತ್ತದೆ. ಶ್ವೇತಕೇತು-ಉದ್ದಾಲಕರ ಸಂವಾದ, ನಾರದ-ಸನತ್ಕುಮಾರರ ಸಂವಾದ, ಇಂದ್ರ-ಪ್ರಜಾಪತಿಗಳ ಸಂವಾದಗಳು ಮನನೀಯವಾಗಿವೆ. ಪರಬ್ರಹ್ಮವನ್ನು ತಿಳಿಸುವ (ಭೂಮವಿದ್ಯೆಯನ್ನು ಉಪದೇಶಿಸುವ) ಏಳನೆಯ ಅಧ್ಯಾಯವು ಅಮೃತಭೋಜನದಂತಿದೆ. ನಾರದ ಮಹರ್ಷಿಗಳಂಥ ಮಹಾತ್ಮರೂ ಸದ್ಗುರು ಅನುಗ್ರಹ ದಿಂದ ಆತ್ಮಜ್ಞಾನವನ್ನು ಪಡೆದುಕೊಂಡರೆಂಬುದನ್ನು ಇಲ್ಲಿ ತಿಳಿಸಿದೆ. “<strong>ತತ್ತ್ವಮಸಿ</strong>”—ಎಂಬ ಮಹಾವಾಕ್ಯವು ಈ ಉಪನಿಷತ್ತಿನಲ್ಲಿ ರಂಜಿಸುತ್ತಿದೆ. ಎಂಟನೆಯ ಅಧ್ಯಾಯದಲ್ಲಿ ದಹರವಿದ್ಯೆಯನ್ನು ತಿಳಿಸಿದೆ.</p><p><strong>೧೦.ಬೃಹದಾರಣ್ಯಕೋಪನಿಷತ್ತು</strong>:ಶುಕ್ಲಯಜುರ್ವೇದದ <strong>ಶತಪಥ ಬ್ರಾಹ್ಮಣ</strong>ಕ್ಕೆ ಸೇರಿದೆ. ಹೆಸರೇ ಹೇಳುವಂತೆ ಇದು ದಶೋಪನಿಷತ್ತುಗಳಲ್ಲೇ ಅತ್ಯಂತ ಬೃಹತ್ತಾದದ್ದು. ಈ ಉಪನಿಷತ್ತು ‘ಮಧುಕಾಂಡ’, ‘ಮುನಿಕಾಂಡ’ ಮತ್ತು ‘ಖಿಲಕಾಂಡ’ವೆಂದು ಮೂರು ವಿಭಾಗವಾಗಿದೆ. ಆರು ಅಧ್ಯಾಯಗಳನ್ನೊಳಗೊಂಡಿರುವ ಇದರಲ್ಲಿ ಕರ್ಮ, ಉಪಾಸನೆ, ಆತ್ಮಜ್ಞಾನವಿಚಾರಗಳನ್ನು ಸುದೀರ್ಘವಾಗಿ ಉಪದೇಶಿಸಿರುತ್ತದೆ. ಆಗಮಪ್ರಧಾನವಾಗಿಯೂ ಯುಕ್ತಿಪ್ರಧಾನವಾಗಿಯೂ ಪರಬ್ರಹ್ಮದ ಸ್ವರೂಪವನ್ನು ಇದರಲ್ಲಿ ತಿಳಿಸಿದೆ. ಗಾರ್ಗ್ಯ-ಅಜಾತಶತ್ರುಗಳ ಆಖ್ಯಾಯಿಕೆ, ಜನಕ-ಯಾಜ್ಞವಲ್ಕ್ಯರ ಸಂವಾದ, ಯಾಜ್ಞವಲ್ಕ್ಯ ಮತ್ತಿತರ ಪಂಡಿತರುಗಳ ಸಂವಾದ, ಗಾರ್ಗಿ-ಯಾಜ್ಞವಲ್ಕ್ಯರ ಸಂವಾದ, ಮೈತ್ರೇಯೀ-ಯಾಜ್ಞವಲ್ಕ್ಯರ ಸಂವಾದ—ಇವುಗಳು ಜಿಜ್ಞಾಸುಗಳಿಗೆ ಮನನೀಯವಾಗಿರುತ್ತವೆ. ಈ ಉಪನಿಷತ್ತಿನ ಶಾಂಕರಭಾಷ್ಯವು ವಿಚಾರಪ್ರಧಾನವಾಗಿಯೂ ಇರುತ್ತದೆ. “<strong>ಅಹಂ ಬ್ರಹ್ಮಾಸ್ಮಿ</strong>” ಎಂಬ ಮಹಾವಾಕ್ಯವು ಈ ಉಪನಿಷತ್ತಿನಲ್ಲಿ ಬರುತ್ತದೆ.</p><p><strong>೧೧. ಶ್ವೇತಾಶ್ವತರೋಪನಿಷತ್ತು</strong>: ಇದು ಕೃಷ್ಣಯಜುರ್ವೇದಕ್ಕೆ ಸೇರಿದೆ. ಇದರಲ್ಲಿ ಒಟ್ಟು ಆರು ಅಧ್ಯಾಯಗಳಿರುತ್ತವೆ, ಹಾಗೂ ಒಂದುನೂರ ಹದಿಮೂರು ಮಂತ್ರಗಳಿರುತ್ತವೆ. ಅತ್ಯಂತ ಸುಂದರವಾದ ಭಾಷೆಯಿಂದ ಸೂಕ್ಷ್ಮ ವಿಚಾರಗಳನ್ನು ಪ್ರತಿಪಾದಿಸುವ ಉಪನಿಷತ್ತು ಇದು. ಓಂಕಾರೋಪಾಸನೆ, ಧ್ಯಾನ, ಪ್ರಾಣಾಯಾಮಾದಿಗಳ ವಿಚಾರಗಳನ್ನು ಸಂಕ್ಷೇಪವಾಗಿ ತಿಳಿಸಿ, ಅನಂತರ ಮೋಕ್ಷಕ್ಕೆ ಬೇಕಾದ ಆತ್ಮವಿಚಾರವನ್ನೂ ಪರಬ್ರಹ್ಮದ ಸ್ವರೂಪವನ್ನೂ ತಿಳಿಸಿದೆ. ಸದ್ಗುರು ಕೃಪೆಯಿಂದ ಜ್ಞಾನವನ್ನು ಹೊಂದಬೇಕೆಂದು ತಿಳಿಸುತ್ತಾ ಈ ಉಪನಿಷತ್ತು ಮಂಗಳಗೊಳ್ಳುತ್ತದೆ.</p><p><strong>೧೨. ಕೌಷೀತಕಿ ಉಪನಿಷತ್</strong>: ಇದು nುಗ್ವೇದದ ಬ್ರಾಹ್ಮಣಭಾಗಕ್ಕೆ ಸೇರಿರುತ್ತದೆ. ಇದಕ್ಕೆ ‘ಕೌಷೀತಕಿಬ್ರಾಹ್ಮಣೋಪನಿಷತ್’ ಎಂದೇ ಹೆಸರಿದೆ. ಇದರಲ್ಲಿ ನಾಲ್ಕು ಅಧ್ಯಾಯಗಳಿರುತ್ತವೆ. ಇದರಲ್ಲಿ ದೇವಯಾನಗತಿವಿಚಾರವನ್ನೂ ಪ್ರಾಣೋಪಾಸನೆಯನ್ನೂ ತಿಳಿಸಿದೆ. ವಿಶೇಷವಾಗಿ ಮೂರನೆಯ ಅಧ್ಯಾಯದಲ್ಲಿ ಇಂದ್ರ-ಪ್ರತರ್ದನ ಸಂವಾದದಲ್ಲಿ ಪರತತ್ತ್ವದ ಸ್ವರೂಪವನ್ನು ಉಪದೇಶಿಸಿದೆ. ನಾಲ್ಕನೆಯ ಅಧ್ಯಾಯದಲ್ಲಿ ದೃಪ್ತಬಾಲಾಕಿ ಹಾಗೂ ಅಜಾತಶತ್ರು—ಇವರ ಸಂವಾದದ ಮೂಲಕ ಆತ್ಮನ ಸ್ವರೂಪವನ್ನು ಇದು ರಮಣೀಯವಾಗಿ ತಿಳಿಸುತ್ತದೆ.</p><p><strong>೧೩. ಜಾಬಾಲೋಪನಿಷತ್ತು</strong>: ಅಥರ್ವವೇದಕ್ಕೆ ಸೇರಿದ ಈ ಉಪನಿಷತ್ತಿನಲ್ಲಿ ಕೇವಲ ಆರು ಮಂತ್ರಗಳಿರುತ್ತವೆ. ಅತ್ರಿ-ಯಾಜ್ಞವಲ್ಕ್ಯರ ಸಂವಾದರೂಪವಾಗಿರುವ ಇದರಲ್ಲಿ ಪ್ರಾಣೋಪಾಸನೆಯ ವಿಷಯವನ್ನು ತಿಳಿಸಿದೆ. ಇದರಲ್ಲಿ ಜನಕ-ಯಾಜ್ಞವಲ್ಕ್ಯರ ಸಂವಾದವೂ ಇರುತ್ತದೆ. ಸಂನ್ಯಾಸದ ಮಹಿಮೆಯನ್ನೂ ಪರಮಹಂಸರ ಲಕ್ಷಣಗಳನ್ನೂ ತಿಳಿಸಿದೆ.</p><p><strong>೧೪. ಕೈವಲ್ಯೋಪನಿಷತ್</strong>: ಅಥರ್ವವೇದಕ್ಕೆ ಸೇರಿರುವ ಈ ಉಪನಿಷತ್ತಿನಲ್ಲಿ ಕೇವಲ ಇಪ್ಪತ್ತನಾಲ್ಕು ಮಂತ್ರಗಳಿರುತ್ತವೆ. ಶ್ರದ್ಧಾಭಕ್ತಿಧ್ಯಾನಗಳನ್ನು ಆತ್ಮಜ್ಞಾನಕ್ಕೆ ಸಾಧನವನ್ನಾಗಿ ಇಲ್ಲಿ ವಿಧಿಸಿರುತ್ತದೆ. ಆತ್ಮನ ಸ್ವರೂಪವನ್ನೂ ಆತ್ಮಜ್ಞಾನಪ್ರಾಪ್ತಿಗೆ ಸಾಧನಗಳನ್ನೂ ಈ ಉಪನಿಷತ್ತು ತಿಳಿಸುತ್ತದೆ. ಸರ್ವಗುಹಾಶಯನಾದ ಪರಮಾತ್ಮನನ್ನು ತಿಳಿದರೆ ಕೈವಲ್ಯವನ್ನು ಹೊಂದುತ್ತಾನೆಂದು ತಿಳಿಸಿ ಈ ಉಪನಿಷತ್ತು ಮುಕ್ತಾಯಗೊಳ್ಳುತ್ತದೆ.“<strong>ಕೈವಲ್ಯಂ ಫಲಮಶ್ನುತೇ</strong>” ಎಂಬುದು ಫಲಶ್ರುತಿ ಮಂತ್ರ.</p></div>
  <div>॥ ಓಂ ಶಾಂತಿಃ ಶಾಂತಿಃ ಶಾಂತಿಃ॥</div>
</html>
