<?xml version="1.0"?>
<html>
  <div/>
  <div/>
  <div/>
  <div/>
  <div/>
  <div/>
  <div/>
  <div/>
  <div/>
  <div><p>‘ಪ್ರಸ್ಥಾನತ್ರಯ ಶಾಂಕರಭಾಷ್ಯ’ಗಳ ಪರಿಚಯ</p><p>‘ಪ್ರಸ್ಥಾನ’ವೆಂದರೆ ಮಾರ್ಗ, ‘ತ್ರಯ’ವೆಂದರೆ ಮೂರು. ‘ಪ್ರಸ್ಥಾನತ್ರಯ’ವೆಂದರೆ ಮೋಕ್ಷಪ್ರಾಪ್ತಿಗೆ ಮೂರು ಮಾರ್ಗಗಳು—ಎಂದರ್ಥ.</p><p><strong>೧.</strong> ‘<strong>ಶ್ರುತಿಪ್ರಸ್ಥಾನ</strong>’—‘<strong>ಉಪನಿಷತ್ ಪ್ರಸ್ಥಾನ</strong>’ : ವೇದಗಳ ಕಡೆಯ ಭಾಗವಾದ ಉಪನಿಷತ್ತುಗಳನ್ನು ‘ಶ್ರುತಿಪ್ರಸ್ಥಾನ’ವೆಂದು ಕರೆಯುತ್ತಾರೆ. ಈಶ, ಕೇನ, ಕಾಠಕ, ಪ್ರಶ್ನ, ಮುಂಡಕ, ಮಾಂಡೂಕ್ಯ, ತೈತ್ತಿರೀಯ, ಐತರೇಯ, ಛಾಂದೋಗ್ಯ ಮತ್ತು ಬೃಹದಾರಣ್ಯಕಗಳೆಂಬ ಹತ್ತು ಪ್ರಧಾನವಾದ ಉಪನಿಷತ್ತುಗಳಿಗೆ ಮಾತ್ರ ಶ್ರೀಶಂಕರರು ತಮ್ಮ ಭಾಷ್ಯವನ್ನು ಬರೆದಿರುತ್ತಾರೆ. ಶ್ರುತಿಗಳ ಸಿದ್ಧಾಂತವನ್ನು ಪ್ರತಿಪಾದಿಸಿರುವುದರಿಂದ ಈ ವೇದಾಂತಗಳಿಗೆ ‘<strong>ಸಿದ್ಧಾಂತಪ್ರಸ್ಥಾನ</strong>’ ಎಂದೂ ಹೆಸರಾಗಿದೆ.</p><p><strong>೨.</strong> ‘<strong>ಸ್ಮೃತಿಪ್ರಸ್ಥಾನ</strong>’—‘<strong>ಗೀತಾಪ್ರಸ್ಥಾನ</strong>’ : ಭಗವಾನ್ ವೇದವ್ಯಾಸರ ಮಹಾಪ್ರಾಸಾದಿಕಪವಿತ್ರವಾದ ಗ್ರಂಥ, ‘ಶ್ರೀಮನ್ಮಹಾಭಾರತ’. ‘ಪಂಚಮವೇದ’ವೆಂದೇ ಪ್ರಸಿದ್ಧವಾಗಿರುವ ‘ಶ್ರೀಮನ್ಮಹಾಭಾರತ’ದ ‘ಪಂಚರತ್ನ’ ಗಳಲ್ಲಿ ಭಗವದ್ಗೀತೆಯು ಮೊಟ್ಟಮೊದಲನೆಯದಾಗಿದೆ. ಭಗವದ್ಗೀತೆಯಲ್ಲಿ ಬಹಿರಂಗಸಾಧನ, ಸಹಕಾರಿಸಾಧನ, ಅಂತರಂಗಸಾಧನಗಳನ್ನು ವಿಸ್ತಾರ ವಾಗಿ ತಿಳಿಸಿರುವುದರಿಂದ ಇದಕ್ಕೆ ‘<strong>ಸಾಧನಪ್ರಸ್ಥಾನ</strong>’ವೆಂದೂ ಹೆಸರು.</p><p><strong>೩.</strong> ‘<strong>ನ್ಯಾಯಪ್ರಸ್ಥಾನ</strong>’—‘<strong>ಬ್ರಹ್ಮಸೂತ್ರಪ್ರಸ್ಥಾನ</strong>’ : ಭಗವಾನ್ ಬಾದರಾಯಣರು ಬರೆದಿರುವ ‘ವೇದಾಂತಮೀಮಾಂಸಾ’ ಸೂತ್ರಗಳನ್ನು ‘ವೇದಾಂತನ್ಯಾಯಪ್ರಸ್ಥಾನ’ವೆಂದು ಕರೆಯುತ್ತಾರೆ. ವೇದಾಂತವಾಕ್ಯಗಳ ತಾತ್ಪರ್ಯವನ್ನು ಶ್ರುತಿಯುಕ್ತಿ ಅನುಭವಗಳ ಆಧಾರದಿಂದ ಈ ‘ಪ್ರಸ್ಥಾನ’ ದಲ್ಲಿ ನಿರ್ಣಯಿಸಲಾಗಿರುತ್ತದೆ. ‘ಶಾರೀರಕಮೀಮಾಂಸಾದರ್ಶನ’ವೆಂದೂ ಇದನ್ನು ಕರೆಯುತ್ತಾರೆ. ‘ಉತ್ತರಮೀಮಾಂಸಾದರ್ಶನ’ವೆಂದೂ ಇದಕ್ಕೇ ಹೆಸರು. ಇದರಲ್ಲಿ <strong>ಸಮನ್ವಯಾಧ್ಯಾಯ</strong>, <strong>ಅವಿರೋಧಾಧ್ಯಾಯ</strong>,<strong> ಸಾಧನಾಧ್ಯಾಯ</strong> ಮತ್ತು <strong>ಫಲಾಧ್ಯಾಯ</strong>ಗಳೆಂದು ನಾಲ್ಕು <strong>ಅಧ್ಯಾಯಗಳೂ</strong>, ಹದಿನಾರು <strong>ಪಾದಗಳೂ</strong>, ಒಂದುನೂರ ತೊಂಭತ್ತೊಂದು <strong>ಅಧಿಕರಣಗಳೂ</strong> ಮತ್ತು ಐದುನೂರ ಐವತ್ತೈದು <strong>ಸೂತ್ರಗಳೂ</strong> ಇರುತ್ತವೆ.</p>ಈ ‘ಪ್ರಸ್ಥಾನತ್ರಯಶಾಂಕರಭಾಷ್ಯ’ವೆಂಬ ಕ್ಷೀರಸಮುದ್ರದಿಂದ ಆರಿಸಿರುವ ಅಮೃತಬಿಂದುಗಳೇ ಈ ‘<strong>ಶಾಂಕರ ಸಂವತ್ಸರ</strong>’ ಗ್ರಂಥ.</div>
  <div>“ಶಾಂಕರ ಸಂವತ್ಸರ” ಗ್ರಂಥವನ್ನು ಕುರಿತು<br/>ವಿವಿಧ ಹಿರಿಯ ವಿದ್ವಾಂಸರುಗಳ ‘ಅನಿಸಿಕೆ’ಗಳು</div>
  <div>ಶ್ರೀಶ್ರೀಗಳವರ ತಪಸ್ಸೇ ಶ್ರೀಶರ್ಮರ ಯಶಸ್ಸಿನ ಮೂಲದ್ರವ್ಯ! ಶ್ರೀಶರ್ಮರು ಸ್ವಾಮಿಗಳ ಬಳಿಯಲ್ಲಿಯೇ ಹತ್ತಾರು ವರ್ಷಗಳು ಭಾಷ್ಯಪಾಠಮಾಡಿರುವುದರಿಂದ ಶಾಂಕರಭಾಷ್ಯ ವಾಕ್ಯಗಳ ಆಯ್ಕೆಯೂ ಸಮರ್ಪಕವಾಗಿದೆ. ಅರ್ಥವತ್ತಾದ ೩೬೬ + ೭ ತಲೆಬರಹ ಇರುವುದೊಂದು ಈ ಗ್ರಂಥದ ವಿಶೇಷ. ಅವು ಸ್ವಾರಸ್ಯವಾಗಿಯೂ ಇವೆ.</div>
  <div>
    <p>—ಪ್ರೊ॥ ಸಾ. ಕೃ. ರಾಮಚಂದ್ರರಾವ್</p>
  </div>
  <div>
    <p>ಈ ಗ್ರಂಥದ ನಾಮಕರಣವೇ ನೂತನ ಪ್ರಕಾರದಲ್ಲಿದ್ದು ಅತ್ಯಂತ ಸಮುಚಿತವಾಗಿದೆ. ಈ ಬಗೆಯ ವಸ್ತುಕಲ್ಪನೆ ಸಹ ನವೀನವಾದುದೇ ಸರಿ. ಸಾವಿರಾರು ವೇದಾಂತೋಪನ್ಯಾಸಗಳನ್ನು ನೀಡಿದುದರ ಅನುಭವದ ಫಲವಾಗಿ ಈ “<strong>ಶಾಂಕರ ಸಂವತ್ಸರ</strong>” ಕೃತಿರತ್ನವು ಉದಯಿಸಿದೆಯೆಂಬುದರಲ್ಲಿ ಸಂದೇಹವೇ ಇಲ್ಲ. ಇದನ್ನು ಮನನಮಾಡುತ್ತಾ ಹೋದರೆ ಸಾಕು, ಅಂಥವರ ಜನ್ಮ ಸಾರ್ಥಕವಾಗುತ್ತದೆ. ಶ್ರೀಶಂಕರರ ಉಪದೇಶಗಳ ಸಾರವನ್ನು ಇದರಲ್ಲಿ ಹಿಂಡಿ ಕುಡಿಯಲು ಲೇಖಕರು ನೀಡಿದ್ದಾರೆ. ‘ಆ ಸುಪ್ತೇಃ ಆ ಮೃತೇಃ ಕಾಲಂ ನಯೇತ್ ವೇದಾಂತಚಿಂತಯಾ’ ಎಂಬ ನುಡಿಯು ಇಲ್ಲಿ ಶ್ರೀಶರ್ಮರಿಗೆ ಸಾರ್ಥಕವಾಗಿದೆ.</p>
  </div>
  <div>
    <p>—ವಿದ್ವಾನ್ ಎನ್. ರಂಗನಾಥಶರ್ಮಾ</p>
  </div>
  <div>ಶ್ರೀಶ್ರೀಗಳವರ ಸಂಪೂರ್ಣ ಅನುಗ್ರಹ ಆಶೀರ್ವಾದಗಳ ಸಂಪತ್ತನ್ನು ಪಡೆದಿರುವ ಶ್ರೀಶರ್ಮರಿಗೆ ವೇದಾಂತ ವಿದ್ಯೆಯು ಜೀವನಾಡಿಯಾಗಿದೆ. “<strong>ಶಾಂಕರ ಸಂವತ್ಸರ</strong>” ಗ್ರಂಥವು ಸಹೃದಯ ಜಿಜ್ಞಾಸುಗಳ ಹೃದಯವನ್ನು ಆವರಿಸಿ ಜೀವನದುದ್ದಕ್ಕೂ ಹರಿಯುತ್ತಾ ಕಾಲಚಕ್ರವನ್ನು ಕಾಲಾತೀತ ತತ್ತ್ವಾಮೃತಜ್ಞಾನಗಂಗಾಪ್ರವಾಹವನ್ನಾಗಿ ಮಾಡುತ್ತದೆ.</div>
  <div><br/>—ಪ್ರೊ॥ ಶೇಷಾಚಲಶರ್ಮಾ</div>
  <div>
    <p>ವಾರದ ಪ್ರತಿಯೊಂದು ದಿವಸವೂ, ಹಾಗೆಯೇ ವರುಷದ ಪ್ರತಿಯೊಂದು ದಿವಸವೂ, ಆಧ್ಯಾತ್ಮಿಕ ಚಿಂತನಕ್ಕೆ ಅನುಕೂಲವಾಗುವಂತೆ ಶ್ರೀಶಂಕರರ ಭಾಷ್ಯಗಳಿಂದ ನೇರವಾಗಿ ನುಡಿಮುತ್ತುಗಳನ್ನು ಆರಿಸಿ ವಿವರಣೆಯ ಸಹಿತ ಕೊಟ್ಟಿರುವುದು ಎಲ್ಲ ವೇದಾಂತಸಾಧಕರಿಗೆ ಅತ್ಯಂತ ಉಪಯುಕ್ತವಾದ ಕೊಡುಗೆಯಾಗಿದೆ.</p>
  </div>
  <div>
    <p>—ಸ್ವಾಮಿ ಹರ್ಷಾನಂದಪುರೀ</p>
  </div>
  <div>“<strong>ಶಾಂಕರ ಸಂವತ್ಸರ</strong>”ವು ತುಂಬಾ ಪ್ರಭಾವಶಾಲಿಯಾದ ಕೃತಿರತ್ನ. ಅಧ್ಯಾತ್ಮವಿಷಯದಲ್ಲಿ ಆಸಕ್ತಿಯನ್ನು ಕೆರಳಿಸಿ ಸ್ಥಾಪಿಸುವುದರಲ್ಲಿ ಇದು ಸಮರ್ಥವಾಗಿದೆ. ಅತ್ಯಂತ ಸಾಮಾನ್ಯರೂ ಇದನ್ನು ಅರ್ಥಮಾಡಿಕೊಳ್ಳಬಲ್ಲರು. ವಿದ್ವಾಂಸರಿಗಂತೂ ಸಹಾಯಕ.</div>
  <div>—ಪ್ರೊ॥ ಜಿ. ವೆಂಕಟಸುಬ್ಬಯ್ಯ</div>
  <div>
    <p>ಶ್ರೀಶರ್ಮರ ಚಿಂತನಮಂಥನಗಳ ಫಲವಾಗಿ ಹೊರಹೊಮ್ಮಿರುವ ಗ್ರಂಥರತ್ನ. ಶಾಂಕರಭಾಷ್ಯಾಮೃತಸಾಗರದಲ್ಲಿ ಓದುಗರನ್ನು ಮುಳುಗಿ ತೇಲಾಡಿಸುವ ಕೃತಿರತ್ನವಿದು. ಮುಮುಕ್ಷು ಸಾಧಕರನ್ನು ಮನಸ್ಸಿನಲ್ಲಿಟ್ಟುಕೊಂಡು ಬರೆದಿರುವ ದಿವ್ಯಗ್ರಂಥ.</p>
  </div>
  <div>
    <p>—ಡಾ॥ ಎಸ್. ರಂಗನಾಥ್</p>
  </div>
  <div>
    <p>ವೇ॥ ಬ್ರ॥ ಶ್ರೀ ಕೆ. ಜಿ. ಸುಬ್ರಾಯಶರ್ಮರು ತಮ್ಮ ದೀರ್ಘವಾದ ನಲವತ್ತು ವರ್ಷಗಳ ಅಧ್ಯಾತ್ಮಸಾಧನೆ, ವೇದಾಂತ ಚಿಂತನೆ, ಪ್ರವಚನಗಳ ಅನುಭವದಿಂದ ಈ “<strong>ಶಾಂಕರ ಸಂವತ್ಸರ</strong>”ವನ್ನು ಬರೆದಿರುತ್ತಾರೆ. ಶಾಂಕರ ಸಂದೇಶಗಳ ಅಧ್ಯಯನ ಮನನ ನಿದಿಧ್ಯಾಸನಗಳಿಗೆ ತುಂಬಾ ಅನುಕೂಲವಾಗುವಂತಿದೆ ಈ ಗ್ರಂಥ. ಪ್ರತಿಯೊಬ್ಬ ಸನಾತನಧರ್ಮಿಯೂ ನಿತ್ಯ ಪಾರಾಯಣ ಮಾಡಲೇಬೇಕಾದ ಗ್ರಂಥವಿದು. ಶಾಂತಿ, ನೆಮ್ಮದಿಯಿಂದ ಬಾಳಲು ಉತ್ತಮ ಗ್ರಂಥವಾಗಿದೆ.</p>
  </div>
  <div>—ಕೆ. ಎ. ಬೆಳ್ಯಪ್ಪ, ಆಯುಕ್ತರು, ಕಾಲೇಜು ಶಿಕ್ಷಣ ಇಲಾಖೆ</div>
  <div>ಸಕಲ ಮುಮುಕ್ಷುಪ್ರೀತ್ಯೈ ಸಮಯಾಸಮಯಾಸಹಿಷ್ಣುಜನಭೂತ್ಯೈ।<br/>ಸುಮನೋಜನನಂದನಮಿವ <strong>“ಶಾಂಕರಸಂವತ್ಸರೋ”</strong> ಭವತಿ॥</div>
  <div>ಭಾಷ್ಯೋಕ್ತಿ ಭಾಷ್ಯನಿಭಯಾ ಶುಭಯಾ ಪ್ರಭಯಾ ಚ ಕನ್ನಡವಿವೃತ್ಯಾ।<br/>ಕಲಿತೋ ಲಲಿತೋ ವಲಿತಃ <strong>“ಶಾಂಕರಸಂವತ್ಸರೋ”</strong> ಜಗತಿ॥</div>
  <div>—ಶತಾವಧಾನೀ ಡಾ॥ ರಾ. ಗಣೇಶಃ</div>
  <div>
    <span class="en">Each article of all the 366 days is with an eye-catching ``caption'' that it does not leave the reader without reading the book all at one stretch. In this present times of uncertainty, insecurity, constant fear and unpredictable future in the world this book is an elixir and nector of life.</span>
  </div>
  <div>್ಟ್ರ್ಧಟಈಖ್.್ಬ. ಆಟಿಢ್ಒಠ್ಘ್ಒnಒಟಒತ್ಒnಒ್ಪಒಈ</div>
  <div>
    <span class="en">By the grace his Guru Sri Sri Satchidanandendra Saraswathi Swamigal and Anugraha of Bhagavan Sri Ramana Maharshi Ve. Bra. Sri Sharmaji has written this spiritual masterpiece ``<strong>್ಫಘ್ಒಒnಚ್ಒಟಒ್ಫಒಜಡ್ಒಠ್ಟಿಒಟಒ</strong>''. The daily message for each of 366 days taken from the original works of Sri Shankara is really a boon par excellence for all the spiritual seekers.</span>
  </div>
  <div>್ಟ್ರಆ.್ಪ. ಊಒಠ್ಒಟಒಙಒn</div>
  <div>
    <p>ಯಾರಿಗಾಗಿ ಈ “ಶಾಂಕರ ಸಂವತ್ಸರ” ಗ್ರಂಥ?</p>
  </div>
  <div>
    <p><strong>ವಿದ್ಯಾರ್ಥಿಗಳಿಗೆ:</strong> ಪುಟ್ಟ ವಿದ್ಯಾರ್ಥಿಗಳಿಂದ ಕಾಲೇಜು ವಿದ್ಯಾರ್ಥಿಗಳವರೆಗೂ ಪ್ರಯೋಜನವಾಗುವಂಥ ೩೬೬ ಶ್ಲೋಕಗಳಿಂದ ಕೂಡಿರುವ ಗ್ರಂಥ.</p>
  </div>
  <div>
    <p><strong>ಸಾಧಕರಿಗೆ:</strong> ಕರ್ಮಯೋಗ, ಧ್ಯಾನಯೋಗ, ಭಕ್ತಿಯೋಗ, ಶಮಾದಿಗಳು, ಆರ್ಜವ, ಅಂತರಂಗಸಾಧನ, ಶ್ರವಣಾದಿಗಳು, ಜ್ಞಾನ, ಅಜ್ಞಾನ, ಬಂಧ, ಮೋಕ್ಷ—ಇತ್ಯಾದಿ ಅನೇಕ ವಿಚಾರಗಳನ್ನು ಸಂಕ್ಷಿಪ್ತವಾಗಿ ತಿಳಿಸುವ ಗ್ರಂಥರತ್ನ.</p>
  </div>
  <div>
    <p><strong>ತತ್ತ್ವಜಿಜ್ಞಾಸುಗಳಿಗೆ:</strong> ವೇದಾಂತಗಳ ರಹಸ್ಯಗಳನ್ನು ಸರಿಯಾಗಿ ಶಾಂಕರಭಾಷ್ಯಪಂಕ್ತಿಗಳ ಆಧಾರದಿಂದ ಸರಳವಾಗಿ ತಿಳಿಸುವ ಗ್ರಂಥ.</p>
  </div>
  <div>
    <p><strong>ಗೃಹಸ್ಥರಿಗೆ:</strong> ದಿನಕ್ಕೆ ಒಂದು ಸಂದೇಶದಂತೆ ಕೇವಲ ಹತ್ತು ನಿಮಿಷಗಳಲ್ಲಿ ಶ್ರೀಶಂಕರರ ಒಂದೊಂದು ಸಂದೇಶವನ್ನು ಓದಿ ಆನಂದಿಸಬಹುದು.</p>
  </div>
  <div>
    <p><strong>ಸಂನ್ಯಾಸಿಗಳಿಗೆ:</strong> ವೇದಾಂತಚಿಂತನತತ್ಪರರಾದ ಸಂನ್ಯಾಸಿಗಳಿಗೆ ಶ್ರೀಶಂಕರರ ನೇರವಾದ ವಾಕ್ಯಗಳನ್ನೇ ಪ್ರತಿದಿನವೂ ಆಸ್ವಾದಿಸಿ ಆನಂದಪಡುವ ಸೌಭಾಗ್ಯ!</p>
  </div>
  <div>
    <p><strong>ಲೌಕಿಕರಿಗೆ:</strong> ಹೆಚ್ಚು ಪಾಂಡಿತ್ಯವಿಲ್ಲದ, ಆದರೆ ವೇದಾಂತದಲ್ಲಿ ಆಸಕ್ತಿಯುಳ್ಳವರಿಗೂ ಅರ್ಥವಾಗುವಂತೆ ಸರಳ ವಿವರಣೆಗಳನ್ನು ಓದಿ ಆಸ್ವಾದಿಸಬಹುದು.</p>
  </div>
  <div>
    <p><strong>ಸ್ತ್ರೀಯರಿಗೆ:</strong> ಸ್ತ್ರೀಯರಿಗೂ ಪ್ರತಿದಿನವೂ ಪಾರಾಯಣಕ್ಕೆ ಅನುಕೂಲವಾಗುವಂತೆ ೩೬೬ ಶಂಕರಸ್ತುತಿರೂಪವಾದ ಸುಂದರ ಶ್ಲೋಕಗಳಿಂದ ತುಂಬಿರುವ ಗ್ರಂಥ.</p>
  </div>
  <div>
    <p><strong>ಪ್ರವಚನಕಾರರಿಗೆ:</strong> ವೇದಾಂತ ಪ್ರವಚನಕಾರರಿಗೂ ಮಧ್ಯೆ ಮಧ್ಯೆ ಉದಾಹರಿಸಲು ಅನುಕೂಲವಾಗುವಂಥ ೩೬೬ಪುಟ್ಟಪುಟ್ಟ ‘ಶಾಂಕರಭಾಷ್ಯವಾಕ್ಯ’ಗಳ ಸಂಗ್ರಹ.</p>
  </div>
  <div>
    <p><strong>ವಿಮರ್ಶಕರಿಗೆ:</strong> ಶಾಂಕರಸಿದ್ಧಾಂತವನ್ನು ಆಳವಾಗಿ ವಿಮರ್ಶೆ ಮಾಡುವವರಿಗೂ ೩೬೬ ವಿಷಯಗಳನ್ನು ಕುರಿತ ಸಂದೇಶ, ‘ಭಾಷ್ಯವಾಕ್ಯ’ಗಳು ತುಂಬಿರುತ್ತವೆ.</p>
  </div>
  <div>
    <p><strong>ಅಧ್ಯಯನಶೀಲರಿಗೆ:</strong> ಶಾಂಕರದರ್ಶನವನ್ನು ತಲಸ್ಪರ್ಶಿಯಾಗಿ ಅಧ್ಯಯನಮಾಡುವವರಿಗೂ ಇಲ್ಲಿ ‘ಪ್ರಸ್ಥಾನತ್ರಯ ಭಾಷ್ಯ’ವಾಕ್ಯಗಳ ಸುರಿಮಳೆಯಿದೆ.</p>
  </div>
  <div>
    <p><strong>ಶ್ರದ್ಧಾಳು ಭಕ್ತರಿಗೆ:</strong> ಹೆಚ್ಚು ಪಂಡಿತರಾಗದೆ ವಿಮರ್ಶಕರೂ ಆಗದೆ ಕೇವಲ ಶ್ರದ್ಧೆ ಯಿಂದ ದಿನಕ್ಕೊಂದರಂತೆ ಶಂಕರಸ್ತುತಿಯನ್ನು ಪಾರಾಯಣ ಮಾಡಬಹುದು.</p>
  </div>
  <div><strong>ಆಬಾಲವೃದ್ಧರಿಗೆ:</strong> ಹೆಚ್ಚು ಓದಿದಾಗ ಬೇಜಾರಾಗಬಹುದು. ಇದರಲ್ಲಿ ಕೇವಲ ೧ ಪುಟವನ್ನು ೧೦ ನಿಮಿಷದಲ್ಲಿ ಬಾಲರೂ ವೃದ್ಧರೂ ಓದಿ ಆನಂದಿಸಬಹುದು.</div>
  <div><strong>ಶ್ರೀಶಂಕರರ ಭಕ್ತರಿಗೆ:</strong> ‘ಪ್ರಸ್ಥಾನತ್ರಯಭಾಷ್ಯ’ ವಾಕ್ಯಗಳ ಪಾರಾಯಣದಿಂದ ಇವರು ಧನ್ಯರಾಗಬಹುದು. ಆಶ್ರಮ-ಮಠಗಳಲ್ಲಿ , ಶಾಲಾಕಾಲೇಜುಗಳಲ್ಲಿ , ಗ್ರಂಥಭಂಢಾರಗಳಲ್ಲಿ , ಇರಲೇ ಬೇಕಾದ ಗ್ರಂಥರತ್ನ, “<strong>ಶಾಂಕರ ಸಂವತ್ಸರ</strong>”.</div>
</html>
